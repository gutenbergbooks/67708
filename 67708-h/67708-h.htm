<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  La sesta Crociata, di Jean de Joinville
 </title>
<link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 2em 5%; font-size: 95%;}
p.indr {text-align: right; margin-right: 5%;}
.center {text-align: center; text-indent: 0;}
.title {text-align: center; font-size: 110%; margin-top: 1em; margin-bottom: 1em;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 120%; margin-top: 2em; margin-bottom: 1.5em;}

span.smaller {display: block; font-size: 85%; margin: .5em 5%; line-height: 1.2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em; white-space: nowrap;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}
.pad1 {margin-top: 1em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}
.lowercase {text-transform: lowercase;}

sup {vertical-align: .3em;}

table {margin: auto; border-collapse: collapse;}
.indice {width: 80%; line-height: 1em; margin-top: 2em; font-size: 95%;}
.indice td {vertical-align: top; padding-left: 1.5em; text-indent: -1em;}
.indice td.cap {text-align: right; vertical-align: top; white-space: nowrap;}
.indice td.pag {text-align: right; vertical-align: bottom; white-space: nowrap;}

.gener {width: 80%; line-height: 1.2em; margin-top: 1em; margin-bottom: 1em;}
.gener td {vertical-align: top; padding-left: 1.5em; text-indent: -1em;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
.x-ebookmaker .covernote {visibility: visible; display: block;}

.poem {text-align: left; font-size: 95%; margin: 1em 10%;}
.stanza {margin: 1em auto;}
.poem p.i01 {margin: 0; padding-left: 3em; text-indent: -3em;}
.poem p.i02 {margin: 0; padding-left: 3em; text-indent: -2em;}
.dotted {letter-spacing: .2em;}

    </style>
  </head>
<body>
<div lang='en' xml:lang='en'>
<p style='text-align:center; font-size:1.2em; font-weight:bold'>The Project Gutenberg eBook of <span lang='it' xml:lang='it'>La sesta crociata</span>, by Jean de Joinville</p>
<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>
</div>

<p style='display:block; margin-top:1em; margin-bottom:0; margin-left:2em; text-indent:-2em'>Title: <span lang='it' xml:lang='it'>La sesta crociata</span></p>
<p style='display:block; margin-left:2em; text-indent:0; margin-top:0; margin-bottom:1em;'><span lang='it' xml:lang='it'>ovvero l'istoria della santa vita e delle grandi cavallerie di re Luigi IX di Francia</span></p>
<p style='display:block; margin-top:1em; margin-bottom:0; margin-left:2em; text-indent:-2em'>Author: Jean de Joinville</p>
<p style='display:block; margin-top:1em; margin-bottom:0; margin-left:2em; text-indent:-2em'>Translator: Giovanni Galvani</p>
<p style='display:block; text-indent:0; margin:1em 0'>Release Date: March 25, 2022 [eBook #67708]</p>
<p style='display:block; text-indent:0; margin:1em 0'>Language: Italian</p>
  <p style='display:block; margin-top:1em; margin-bottom:0; margin-left:2em; text-indent:-2em; text-align:left'>Produced by: Barbara Magni and the Online Distributed Proofreading Team at http://www.pgdp.net (This file was produced from images made available by The Internet Archive)</p>
<div style='margin-top:2em; margin-bottom:4em'>*** START OF THE PROJECT GUTENBERG EBOOK <span lang='it' xml:lang='it'>LA SESTA CROCIATA</span> ***</div>

<div class="booktitle">
<h1>
LA<br />
SESTA CROCIATA.
</h1>
</div>

<hr class="silver" />

<div class="titlepage">
<p class="main-t">
<span class="small">LA</span><br />
SESTA CROCIATA
</p>

<p class="pad1 small">
OVVERO
</p>

<p class="pad1">
<span class="large">L’ISTORIA</span><br />
<span class="small">DELLA SANTA VITA E DELLE GRANDI CAVALLERIE</span><br />
<span class="x-large">DI RE LUIGI IX DI FRANCIA</span>
</p>

<p class="pad1">
<span class="x-small">SCRITTA GIÀ</span><br />
<span class="large">DA GIOVANNI SIRE DI GIONVILLE</span><br />
<span class="small">Siniscalco di Sciampagna</span>
</p>

<p class="pad1 x-small">
ED ORA
</p>

<p class="pad1 small">
RECATA FEDELMENTE DAL VOLGARE D’OIL NEL VOLGARE DI SÌ<br />
PER ESEMPIO<br />
DELLA CONFORMITÀ DEI DUE ANTICHI LINGUAGGI.
</p>

<p class="pad4">
<span class="large">BOLOGNA,</span><br />
<span class="small">PRESSO GAETANO ROMAGNOLI.</span><br />
—<br />
1872.<br />
<span class="x-small">Proprietà letteraria.</span>
</p>
</div>

<div class="verso">
<hr class="mid" />
<p>
IMOLA. — TIP. D’I. GALEATI E FIGLIO
</p>

<p>
Via del Corso, 35.
</p>
<hr class="mid" />
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum" id="Page_v">[v]</span>
</p>

<h2 id="editore">L’EDITORE GAETANO ROMAGNOLI
<span class="smaller">AL LETTORE BENEVOLO.</span></h2>
</div>

<p>
Il ch. Conte Giovanni Galvani pubblicava
nel 1843 entro il Periodico Modenese, intitolato
<i>Continuazione delle Memorie di Religione,
Morale e Letteratura</i>, una sua Lezione Accademica
sulla utilità che si può ricavare dall’antica
Lingua Francese per l’istoria dei Volgari
Italiani, e la faceva seguire da un saggio di
traduzione della Vita di Luigi IX, il Re Santo
di Francia scritta da Giovanni Sire di Gionville.
Due anni dopo, dando fuori il volgarizzamento
di quel tratto delle Istorie di Gioffredo di Villarduino,
in cui si narra il conquisto di Costantinopoli
fatto dai Francesi e dai Viniziani nel
1203, lasciava esso intendere di aver compita
<span class="pagenum" id="Page_vi">[vi]</span>
la traslazione di tutto il racconto del buon Siniscalco
di Sciampagna.
</p>

<p>
Le letterali traduzioni dalle lingue di <i>oc</i> e
d’<i>oil</i> in lingua di <i>si</i> contemporanea eseguite
dal suddetto Filologo Modenese, e delle quali
offerse nel 1845 un più largo sperimento sulle
intere Croniche di Maestro Martino da Canale
(V. Archivio Storico Italiano Tomo VIII), non
hanno, siccome è noto agli studiosi, soltanto
uno scopo letterario, ma ne hanno un altro più
importante storico linguistico dallo stesso filologo
svolto ampiamente ne’ suoi <i>Dubbi sulla
verità delle Dottrine Perticariane nel fatto
storico della lingua</i> (Milano Turati 1846) dalla
faccia 80 innanzi. Vi si intende cioè a dimostrare
come la lingua d’oil (di cui Dante scrisse:
<i>quicquid redactum sive inventum est ad vulgare
prosaicum, suum est</i>,) fosse spesso la falsa
riga dei nostri primi prosatori, e valesse a far
credere comuni un tempo a tutta l’Italia quelle
eleganze che poi ci rimasero speciali di talune
province.
</p>

<p>
Egli è per ciò che, dopo aver io l’anno scorso
messo in luce il <i>Novellino Provenzale</i> d’esso
Conte Galvani, con cui si trasportano nella lingua
<span class="pagenum" id="Page_vii">[vii]</span>
di Messer Francesco da Barberino le Vite
originali Limosine dei Trovatori di Provenza,
m’invogliai di conoscere dall’Autore medesimo
cosa fosse accaduto del suo Gionville reso italiano.
Ne ebbi in riscontro ch’esso Gionville era
inedito tuttavia, ed a mia intera disposizione:
per che, avendo io accolta la cortesissima offerta,
dopo aver pregato l’Autore a dividere la continuità
della narrazione originale in brevi Capitoli
per renderne la lettura più agevole e meglio
ispartita la materia, lo rendo ora di ragion pubblica
facendolo precedere da quella Lezione che
l’annunciò, e che a parer mio, introdurrà al
presente a tutta l’opera assai acconciamente.
</p>

<p>
Piaccia al Lettore benevolo di incoraggiare
la mia piccola impresa, e viva lieto e felice.
</p>

<div class="chapter">
<p>
<span class="pagenum" id="Page_ix">[ix]</span>
</p>

<h2 id="preliminare">LEZIONE PRELIMINARE.</h2>
</div>

<div class="chapter">
<p>
<span class="pagenum" id="Page_xi">[xi]</span>
</p>

<p class="title">
DI ALCUNE UTILITÀ<br />
CHE SI PONNO RICAVARE<br />
DALL’ANTICA LINGUA D’OIL<br />
PER<br />
L’ISTORIA DELLE LINGUE VOLGARI ITALIANE
</p>

<p class="pad2 center">
LEZIONE.
</p>
</div>

<p class="pad2">
È stato detto per altri, ed io credo di aver già
alquante volte bastevolmente dimostrato, come le
lingue neolatine si continuino alle latine parlate
senza alcuna interruzione, e come negli odierni linguaggi
d’Italia, Francia, Spagna e Dacia non si
debba ravvisare che un’ultima età di quel primitivo
idioma di Roma armata, il quale, corrotto e corruttore
ad un tempo, fu piuttosto tiranno che re
delle favelle da lui soggiogate. Ma se tutto ciò è
facile ad essere inteso e provato intertenendosi sulle
generali, riesce poi per contrario assai difficile a
dichiararsi ne’ particolari, qualora il fedele istorico
di esse lingue voglia rendere patenti le ragioni di
ogni più minuta vicenda in quelle introdotta. E veramente
le neolatine moderne, siccome lingue parlate,
sono antichissime, siccome scritte non oltrepassano
quasi mai il mille con indubbii ed abbastanza lunghi
monumenti. Da questo termine ascendendo noi
<span class="pagenum" id="Page_xii">[xii]</span>
troviamo un latino scritto, il quale, per quanto sia
barbaro confrontato col simigliante del secolo d’Augusto,
è bene però altra cosa dalle favelle che ne
riuscirono: la mancanza dunque di monumenti, che
di età in età ci facciano conoscere la lingua di transizione
tra esso latino scritto, ed i neolatini parlati
intorno il mille, forma la vera disperazione dei
filologi, e presenta quel campo sterile ed abbuiato,
sul quale, appunto per la incerta luce che lo rischiara,
molti hanno segnato vie diversissime; molti
hanno collocato mostri e fantasime; molti in fine,
non potendo conseguire l’aperto vero, hanno disposto
una certa loro catena di verosimiglianze, alla
quale attenendosi, credettero di traversare a salvamento
il deserto, e di congiungere con felicità i
due estremi opposti.
</p>

<p>
Si è diviso il latino, in latino vero, in latino
romanzo, ed in neolatino: si è assegnato il primo
largamente alla dominazione di Roma armata e vittoriosa;
il secondo alla dominazione di Roma invasa
e prevalente soltanto come la sede dell’Apostolo;
il terzo alla dominazione Romana stabilmente conquistata
dai Nordici, ossia ai nuovi Regni stabili
a’ quali è necessità una lingua nuova. Divisione opportuna,
ma che giova ai fatti non agl’idiomi, a
cui un nome novello non dà chiarezza, e solo può
dar distinzione. Che questa lingua infatti di transizione
si dicesse Romanza o Romana o altrimenti,
e non più Latina, ciò poco montava per conoscerla;
e quando poi i dotti a noi più vicini vollero mostrarcela
intera nel Provenzale, ossia nella lingua
<span class="pagenum" id="Page_xiii">[xiii]</span>
d’<i>oc</i>, questi, valga la verità, commisero allora un
poco perdonabile errore, dandoci una fra le lingue
neolatine, ossia della terza età, per quella madre
supposta comune che si cercava, ossia per quella
lingua di mezzo, donde poi dovevano nascere varie,
secondo la varietà degli elementi che le componevano,
le neolatine Italiche, le neolatine Galliche,
le Ispane e le Daco-Romane.
</p>

<p>
Dovevano invece questi dotti medesimi, secondo
il mio rimesso modo di intendere, cercare almeno
nelle due lingue neolatine che ci presentano sinora
monumenti più antichi, cioè in quelle di <i>oc</i> e di <i>oil</i>,
sole quelle parti, le quali poscia col ripolirsi di esse
lingue si vennero disperdendo, per vedere se sopra
queste, con pazienti e regolari induzioni, si potesse
ricostrurre il latino romanzo, e non già con generici
indovinamenti, o con fatti troppo posteriori.
Doveano sorprendere, in tal qual modo, in quei
resti la fuggente memoria di una loquela instabile
di sua natura, perchè lasciata al volgo ed all’urto
di tante lingue nemiche quante venian piombando
di que’ tempi sull’Imperio lacerato: ed alla guisa
di quegli abili architettori, i quali dalle fondamenta
tuttavia durevoli e da alquanti ruderi al tempo avanzati,
si ardiscono, insistendo sulle certe regole
dell’arte, rappresentarci di nuovo come fu veramente
tutto un tempio, un teatro, un ippodromo,
doveano, dico, dall’arcaico delle neolatine ricostruire
il più vetusto Romanzo che si ignorava, e
con questo venire, come colla face di altrettante
cagioni, illuminando le lingue nostre moderne, divenute
<span class="pagenum" id="Page_xiv">[xiv]</span>
allora così quasi effetti necessarii e conseguenti
di quelle.
</p>

<p>
Difficile impresa, ed alla quale si converrebbe
bene che si facesse buon viso, qualora, assunta da
un erudito, fosse condotta a termine colla possibile
felicità; ma impresa, lo ripeterò pure, più forte assai
di quello che possa stimare chi in così fatti studii
sia nuovo, o, peggio ancora, chi d’essi sia soltanto
mezzanamente istruito. Frattanto io pago
all’averla accennata ad altri di me più valente e
fornito di più beate comodità, ed inteso come sono
da gran tempo a raccor materiali per l’istoria dei
Volgari Italiani, verrò cercando nella più vecchia
lingua d’oil alcune antichità per vedere se da queste
si possa aver fumo almeno di quell’italico sequiore
che fu mezzano tra il latino e il volgare
odierno, e se per esse o con esse si possano render
chiari ed istoricamente definibili alcuni fatti presenti,
de’ quali io non so che altri abbia mai reso
ragione o probabile od autorevole, ossia attinta alle
più intime e naturali cagioni, e, per così dire, alle
viscere istoriche della lingua.
</p>

<p>
Molti hanno cercato dottamente le fondamenta
dell’alto Franzese; ma in questi nostri tempi<a class="tag" id="tag1" href="#note1">[1]</a> sono
a mia notizia tra i migliori M. Orell nella sua Grammatica;
M. Raynouard nelle Osservazioni sul Romanzo
<i>de Rou</i>, e nella Grammatica comparata delle
lingue dell’Europa latina; l’Abate de la Rue ne’ suoi
Saggi istorici sui bardi, giullari, e troverri; il Roquefort
<span class="pagenum" id="Page_xv">[xv]</span>
nel Glossario della Lingua Romana; Gustavo
Fallot nelle Ricerche sulle forme grammaticali
della Lingua Francese e de’ suoi dialetti nel
XIII Secolo, e Mary-Lafon in varie opere di consentaneo
argomento. Giovandomi pertanto degli
studii di questi illustri, e di quelli ch’io stesso ho
fatto lungamente sulle due antiche lingue di Francia,
verrò disponendo qui sotto un saggio delle mie
osservazioni, premettendovi però un breve cenno
sovra essa lingua d’oil e suoi principali dialetti,
siccome di cosa non comune fra noi, e la cui notizia
potrà tornarci utile in seguito per aggiudicare appunto
a questa avvertita varietà de’ dialetti la varia
enunciazione di una medesima voce.
</p>

<p>
Dalla prima occupazione delle Narbonesi sino a
Clodoveo erano già corsi sei secoli, e più di cinque
da che tutte le Gallie erano divenute Romane. Nella
lunghezza di tanti anni la lingua Celtica, ossia la
lingua dei vinti, avea ceduto in faccia alla lingua
dei dominatori, e questa medesima potea essere
detta per tutte quante le Gallie quasi naturale ed
indigena, dopo che Roma, non ponendo più altro
confine alle proprie mura fuor quello che avrebbe
segnato il Dio Termine custode ai limiti dell’Impero,
avea empito di coloni non solo, ma di cittadini
e di senatori le sue conquiste. I Provinciali e
gli Aquitani prevalevano in vero nella Romanità,
ma non per ciò meno erano Romani i Galli oltre il
Ligeri, ed anzi pareva ch’essi lo divenissero viemaggiormente,
quanto meno invece si facea attuosa
la forza vitale del combattuto e derelitto
<span class="pagenum" id="Page_xvi">[xvi]</span>
centro della signoria degli Augusti. Il Gallo-Romano
regnava dunque solo dalle Alpi al Reno,
quando i Franchi varcavano quest’ultimo, e, dopo
alquante fortunose vicende, facendo prevalere finalmente
l’affilata loro <i>francisca</i> allo spuntato
<i>pilo</i> dei degeneri legionarii, stanziavano nelle Gallie
settentrionali per intere nazioni, e vi mescevano
al primitivo linguaggio il naturale lor teotisco.
</p>

<p>
Da quel tempo cominciò a comporsi nelle Gallie
una lingua parlata in parte novella, seguitò a durarvene
un’antica, se non in quanto si dovea poi
modificare per altri barbari che avrebbero tentato
di scombuiarla. La prima, in memoria della sua origine,
si disse anche in seguito <i>Romanza</i>, o dal
modo di affermare si nominò lingua d’<i>oil</i>, o d’<i>oilz</i> o
<i>Lingua Oytana</i>, la seconda perseverò ad appellarsi
<i>Romana</i>, e poi Limosina e Provenzale, ovvero,
sempre dalla particella affermativa, si indicò per
<i>Lingua d’oc</i>, od <i>Occitana</i> o <i>Occitanica</i>. Quella
tenne le province che i Franchi nelle successive loro
conquiste coprirono d’orde Germaniche tra i fiumi
del Reno e della Loira: questa le rimanenti meridionali,
che o nol furono, o furono solo di passaggio
o per minor tempo.
</p>

<p>
Restringendoci pertanto a dire di quelle prime
noi osserveremo, per conseguenza al preposto, che
se per tutte le Gallie settentrionali, dalla identità
della mescolanza, cioè del Gallo Romano dei soggetti
col Teotisco, o meglio ancora col dialetto dell’alto
o vecchio Tedesco dei conquistatori, ne dovea
nascere un linguaggio solo e uniforme; non è
<span class="pagenum" id="Page_xvii">[xvii]</span>
perciò meno vero che dalle varie condizioni d’ambi
gli elementi di che essa miscèla si componeva, questo
poteva qua e colà variamente alterarsi, donde
poi ne potrebbero nascere in esso linguaggio medesimo
le possibili sottovarietà dialettali.
</p>

<p>
E già la principale influenza Franca non dovea
esercitarsi sul meccanismo, e direi quasi sull’ossatura
della più ampia e diffusa loquela de’ soggiogati,
ma contenta all’aggiugnere alquante parole designanti
cose ed usanze novelle, doveva esercitarsi
massimamente sulla sua enunciazione, o vogliam
dire sulla pronuncia. Per essa dunque ne verrebbero
modificati i corpi e le desinenze delle voci gallo-romane,
per essa si accrescerebbero gl’incerti suoni
dei dittonghi, frutti per lo più o di lingue mescolate
o di alfabeti ascitizii ed improprii, per essa finalmente
ne riuscirebbe poscia inferma e variabile
la scrittura, quando sarebbe posta al duro sperimento
di raggiugnere con segni latini la diversità
dei suoni dialettali, e l’oscura mistione o di più
vocali o di mal discernibili consonanti.
</p>

<p>
Verso il Nord ci dice l’istoria che i Franchi
s’accamparono e stettero in maggior numero, e
però le Fiandre, l’Artesia e la Piccardia noi le troviamo
con i suoni più aspirati e più aspri. La Borgogna,
il Nivernese, il Berrì e le province vogliam
dette o più meridionali o centrali, addolciscono per
contrario la profferenza, e s’allargano nelle vocali;
ed in queste sappiamo che abbondarono i conquistati,
siccome in quelle che dovettero accogliere,
non solo i possessori antichi, ma quei Gallo-Romani
<span class="pagenum" id="Page_xviii">[xviii]</span>
che primieri dal Reno rifuggirono innanzi le prime
invasioni dei Franchi. Per differenza da questi sopra
discorsi noi troveremo invece uscire più mingherlino
o più smilzo il dialetto di Normandia, perchè i terzi
abitatori sopravvenutivi dal Norte vi portarono
nella pronuncia la stretta e speciale secchezza delle
lingue Scandinave. Si potranno dunque largamente
dividere, secondo l’opinione del Fallot, i dialetti
principali della lingua Oytana in normanno, in piccardo
o fiammingo, ed in borgognone, rimanendo
poi il dialetto della mezzana Sciampagna misto
così del primo come del terzo.
</p>

<p>
Si parlerà dunque esso primo in Normandia,
Bretagna alta, Maine, Perche, Angiò, Poitù e Santongia;
il secondo in Piccardia, Artois, Fiandra,
Hainaut, Basso Maine, Thierache, Rèthelois e
Sciampagna settentrionale; il terzo in Borgogna,
Nivernese, Berrì, Orleanese, Turenna, Basso Borbonnese,
Isola di Francia, Sciampagna meridionale,
Lorena e Franca Contea. Dal che ne conseguirà finalmente
essere il dialetto normanno, il dialetto
gallo-romano-franco-normanno della lingua d’oil,
ed occupare l’ovest della vera Francia: il piccardo
o fiammingo essere il dialetto gallo-romano-franco
della lingua d’oil, e tenerne le parti settentrionali:
il Borgognone finalmente essere il dialetto gallo-romano-franco-burgundio
di essa lingua, e spandersi
non tanto all’est, quanto per mezzo il centro e il
cuore della Francia, e per ciò stesso doversi ritenere
fra gli altri pel principale non solo, ma per
quello ancora che servì quasi di base all’odierno
<span class="pagenum" id="Page_xix">[xix]</span>
Francese, contemperandosi cogli altri due dialetti
che il premevano da ambi i lati, e venendosi con
essi a fondere o nell’Isola di Francia, od entro le
mura della regale Orleano.
</p>

<p>
La Lega Armorica, la vicina Aquitania, i possessi
Normanni che oltrepassavano la Loira davano
al dialetto Normanno una maggiore somiglianza
colle lingue Occitaniche, e per ciò stesso, minorandone
i dittonghi, e riducendolo per lo più a
suoni meno pingui e decisi, lo venivano accostando
insieme a ricordare l’italiano. Il Piccardo al contrario
dovendo segnare con latino alfabeto gl’incerti
suoi suoni, le aspirazioni e le gutturali che il
mostravano meglio informato di una settentrionale
pronuncia, sostituiva il <i>ch</i> al <i>k</i>, sovrabbondava di
lettere, e specialmente di vocali connesse per rendere
il commisto suono de’ suoi dittonghi e trittonghi.
Il Borgognone per fine che amava un non so
quale lezioso strascico di enunciazione, inseriva
quasi in ogni parola una sua vocale caratteristica,
ed amminicolando così le <i>a</i> come le <i>e</i> di <i>i</i> sovraggiunti,
veniva a farsi vasto e pieno, e per conseguenza
talvolta lento e abbiosciato. Così alla futura
Lingua Francese che dall’unione avvertita indi ne
nascerebbe, il Normanno avrebbe dato la spigliatezza,
il Piccardo lo spirito, la sonorità il Borgognone.
</p>

<p>
Volendo cercar dunque per questi antichi dialetti,
ossia per l’antica lingua d’oil in essi stessi
spartita, alcune forme sue proprie e dismesse dappoi,
le quali valgano però a dimostrarci o la nativa
<span class="pagenum" id="Page_xx">[xx]</span>
simiglianza ch’essa teneva colla nostra volgare, o
che ci rendano ragione di alcuni oscuri accidenti
della medesima, noi, per farci pure un principio,
cominceremo dall’articolo, e ne toccheremo in breve
come seguirà.
</p>

<p>
Le lingue su cui il latino era venuto imperiando
avevano i nomi o monoptoti o diptoti, distinguevano
cioè tutto al più il soggetto dall’oggetto della
proposizione, ossia il nominativo agente dall’accusativo
paziente; quello che si dice dei nomi, ripetasi
dei pronomi, e quindi nel pronome articolare
<i>ille</i> esse dovevano cercare <i>li</i> e <i>lo</i>, ed in <i>illa</i> <i>li</i> e <i>la</i>
senza più. Ci è poi noto da Prisciano l. v. <i>De Casu</i>
che i Barbari supplivano alle desinenze casuali, ossia
agli articoli pospostivi de’ Latini, con diversi
articoli prepositivi <i>pro varietate significationis</i>,
ed ottenevano altrettanto unendo all’articolare prepositivo
<i>ille</i> le preposizioni di moto da luogo od a
luogo, ossia le particelle <i>de</i> ed <i>ad</i><a class="tag" id="tag2" href="#note2">[2]</a>. Dipendentemente
da quanto sopra, le antiche forme Normanne
di questo nuovo articolo erano appunto <i>li, del, al,
lo: la, de la, a la, la</i>, e così pure in Piccardo;
se non che quest’ultimo dialetto non mostrando avere
articolo speciale pel femminino, accadeva ancora
che la sola forma maschile servisse per tutti i
due generi. Si dovevano invece alla Borgogna le
forme più lonze <i>dou, ou</i> od <i>au, lou</i> ecc., e tutti
quegli <i>i</i> aggiunti al fine dell’articolo femminile,
che lo venivano rimpinzando per rispetto agli altri
<span class="pagenum" id="Page_xxi">[xxi]</span>
dialetti. Era dunque l’articolo prepositivo nelle due
parti delle tre che formavano la lingua d’<i>oil</i> affatto
somigliante a quello della lingua di <i>sì</i>, e tale può
riscontrarsi infatti nei migliori testi di Villehardouin.
È però qui da ripetere come in tutti gl’idiomi
ad articoli preposti e non suffissi essendo di
massima importanza che il nominativo venga sempre
distinto dall’accusativo, acciocchè nel discorso
non s’ingenerino stranissime confusioni (e ciò tanto
più qualora esse lingue formino transizione tra una
anteriore che abbia avuto i nomi pentaptoti o esaptoti,
ed una avvenire che li avrà monoptoti) così
fu ancora che nei testi più antichi in lingua d’oil,
anteriori cioè al 1200, si scrisse quasi sempre il
nominativo femminile <i>li</i> e non <i>la</i>, perchè questo
appunto non potesse confondersi col <i>la</i> somigliante,
ma accusativo.
</p>

<p>
Una cosa sembra a prima fronte singolare dell’antico
francese, ed ingenerare nel costrutto una
non so quale perturbazione, ed è che qualora un
sostantivo o proprio o generico ne reggesse un altro
qualificativo del primo, poteva quest’ultimo lasciare
la preposizione <i>de</i>, e star contento all’articolo accusativo
<i>lo</i> o <i>le</i>; dicendosi per ciò in quella lingua:
<i>Chi infrange la pace lo re</i>, per: <i>dello re</i>; <i>Alla
corona lo re</i>, similmente per: <i>dello re</i>; <i>Allora
venne nell’oste un Barone lo Marchese Bonifacio
in messaggio</i> per: <i>del Marchese Bonifacio</i>.
Ma qualora si ricordino i due accusativi che potevano
in latino seguitare un verbo, e per ciò i Ciceroniani:
<i>itaque te hoc obsecrat</i>, per: <i>de hoc,
<span class="pagenum" id="Page_xxii">[xxii]</span>
illud te ad axtremum et oro et hortor</i>, per: <i>de
illo</i> ecc.; e qualora si richiamino le nostre frasi:
<i>la Dio mercè, per la Dio grazia</i>, e meglio poi le
antiche Fiorentine <i>uscite di casa il padre, nelle
case i Buondelmonti</i>, e simili, si troverà ancora
nei poco difformi accidenti le ragioni di una pari
discendenza da una non diversa lingua intermediaria,
nella quale forse un susseguente sostantivo
retto e pronunciato appunto come regime non come
soggetto, prendeva qualità di aggettivo dell’anteriore
sostantivo reggente.
</p>

<p>
Per dichiarare pure coi confronti certi usi volgari
dell’articolo, i quali ricordano la sua origine
dal pronome <i>ille, illa, illud</i>, tornerà ancora opportuno
lo scegliere fra gli altri questo esempio
tratto da Gerardo di Viane v. 2892-96, ove si può
vedere chiaramente usato <i>la</i> per <i>quella</i>:
</p>

<div class="poem"><div class="stanza">
<p class="i01"><i>Sire Rollan, dist li quens Olivier,</i></p>
<p class="i01"><i>Est ceu Joiouse, la Kallon a vis fier,</i></p>
<p class="i01"><i>Don vos saviez si riches colz paier?</i></p>
<p class="i01"><i>Nenil, biau Sire, dist Rollan li guerrier.</i></p>
<p class="i01"><i>C’est Durandart, m’espée à poig d’ormier.</i></p>
</div></div>

<p>
cioè:
</p>

<div class="poem"><div class="stanza">
<p class="i01">Sire Orlando, disse il Conte Oliviero,</p>
<p class="i01">È questa Gioiosa, <i>quella</i> di Carlo al viso fiero<a class="tag" id="tag3" href="#note3">[3]</a></p>
<p class="i01">Donde voi sapete sì ricchi colpi pagare?</p>
<p class="i01">Mainò, bel Sire, disse Orlando il guerriero,</p>
<p class="i01">È Durlindana, <i>la</i> mia spada dal pugno d’oro<a class="tag" id="tag4" href="#note4">[4]</a>.</p>
</div></div>

<p>
Ma se da un lato ciò farà ricordarci gli usi del
trecento, secondo i quali l’articolo <i>la</i> era anche
<span class="pagenum" id="Page_xxiii">[xxiii]</span>
presso noi pronome tanto nominativo quanto accusativo,
dall’altro seguiteremo osservando che, quasi
a compenso del suo eventuale difetto, esso articolo
veniva in taluni casi a sovrabbondare anteponendosi
persino al pronome dimostrativo per modo di
inculcamento o ripetizione, e lasciava che si scrivesse
<i>les ceux, les celles</i> pei semplici <i>ceux</i> e <i>celles</i>,
confrontando coll’<i>ille is</i> de’ latini, e dando al dimostrativo
il trattamento istesso del relativo. Inoltre,
convenendo sempre più col nostro volgare, l’articolo
si prefiggeva ai pronomi possessivi accompagnati
dal loro sostantivo, e però la lingua Oytana
ammettendo per buone le frasi che io scelgo fra le
moltissime o di Villarduino o di Girardo di Viana:
<i>a la soe gent — Les vos armes<a class="tag" id="tag5" href="#note5">[5]</a> — Li siens peire — Per
la toie merci — En la moie bailie — Un
suen chevalier — Un siens fils</i> — seguitava
sempre meglio a mostrarci la somiglianza maggiore
che conservano insieme le sorelle neolatine quanto
più esse si confrontino nei tempi loro meno vicini
ai presenti.
</p>

<p>
Ora dall’articolo volendo passare ad alcune più
lunghe osservazioni sui nomi, mi si affaccia per
prima quella regola famosa, detta della <i>s</i> caratteristica,
della quale facendone onore a M.<sup>r</sup> Raynouard<a class="tag" id="tag6" href="#note6">[6]</a>
si potè dire di lui, che con solo il trovamento
di questa norma perduta egli avesse dissepolta e
tornata a vita la vera intelligenza delle due lingue
<span class="pagenum" id="Page_xxiv">[xxiv]</span>
d’<i>oc</i> e d’<i>oil</i>. Stabilì dunque questa regola stupenda
che nelle due lingue Oytana e Occitana la s finale
dei nomi non servisse soltanto a distinguerne il
plurale, siccome accadde dopo il XIV secolo, ma
valesse anzi a distinguere colla sua presenza in essi
nomi il soggetto o nominativo singolare, ed i regimi,
ossiano i casi obliqui, in plurale; e colla sua
assenza per contrario i regimi, ossiano i casi obliqui
del singolare, ed il soggetto o vogliam dire il
nominativo del plurale. Ne uscì per quella il nome
del Segretario dell’Accademia Francese in chiarissima
fama, ed essa stessa fu quasi la scintilla
cui secondò poi tanto incendio, quanto fu veramente
l’amore che molti indi posero al coltivamento delle
Lingue Romanze.
</p>

<p>
Ed il nome del Letterato Francese fu certamente
a me carissimo, e, secondo poterono le mie
forze, cercai sempre all’opportunità d’innalzarlo,
e l’ebbi, per sin ch’e’ visse, tra quelli de’ miei più
amici del cuore: ma poichè i meriti suoi sono tali
che il toglierne la novità di uno solo non è che picciolo
fatto, e d’altra parte la verità dee andar sopra
a qualunque affezione; io dovrò dire che tutta
la lode di questa regola è da levarsi ai moderni, ed
è invece da attribuirsi ad un antico Trovatore che
scrisse un breve Trattato grammaticale della propria
lingua nativa, ciò è Limosina, nel medesimo
suo volgare, e che, conservatosi manoscritto nella
Libreria Fiorentina a San Lorenzo, da poco tempo
è venuto in copia alle mie mani per singolare cortesia
di quegli eruditissimi Bibliotecarii. Questo
<span class="pagenum" id="Page_xxv">[xxv]</span>
Trattato che il Renuardo conobbe, fu anche detto
da lui senza metodo, e scritto in termini che mal
si potrebbero comprendere senza l’aiuto degli esempii
(<i>Gram. compar. Discours prélim.</i> facc. I,
e II); ma con tutto ciò valse, in mano di un intendente
quale egli era, a scovrire tutte le norme
delle desinenze dei nomi romanzi, ed a Raimondo
Vidale che lo dettò, e non ad altri, è perciò dovuta
quasi intera la nostra gratitudine. La quale ancora,
acciocchè gli sia attribuita da tutti con cognizione,
e per sempre meglio diffondere una regola che si
può dire la fondamentale di questi studii, pubblicherò
per la prima volta<a class="tag" id="tag7" href="#note7">[7]</a> tutto quel tratto di Raimondo
che può tornare opportuno al presente bisogno,
e lo recherò in nostra lingua, non tanto per
servire alla generale intelligenza, quant’anche per
non anticiparmi in parte la edizione di tutto il testo,
che io spero, permettendolo Iddio, di dar fuori
quanto prima corretto degli innumerevoli errori di
che è deturpato nel manoscritto<a class="tag" id="tag8" href="#note8">[8]</a>.
</p>

<p>
<span class="pagenum" id="Page_xxvi">[xxvi]</span>
</p>

<p>
«Oggimai dovete sapere che tutte le parole del
mondo mascoline che s’attengono al nome, e quelle
che l’uomo dice nell’intendimento del mascolino
sostantive e aggiuntive si allungano in sei casi,
ciò è a sapere nel nominativo e nel vocativo singolari,
e nel genitivo, e dativo, e accusativo ed
ablativo plurali: e s’abbreviano in sei casi, ciò è a
sapere nel genitivo, e dativo, e accusativo ed ablativo
singolari, e nel nominativo e vocativo plurali.»
</p>

<p>
«Allungare appello io quando l’uomo dice <i>cavalier-s,
caval-s</i>, non <i>cavalier, caval</i>; ed altresì
di tutte le altre parole del mondo: e però s’uomo
dicesse: <i>lo cavalier es vengut</i>, o: <i>mal me fetz lo
caval</i>, o: <i>bon me sap l’escut</i>, male sarebbe detto
perchè il nominativo singolare si dee allungare, e
così si dee dire: <i>lo cavaliers es vengutz</i>, o: <i>mal
mi fetz lo cavals</i>, o: <i>bon me saup l’escutz</i>.»
</p>

<p>
«Ed il nominativo plurale deve l’uomo abbreviare,
non allungare, tuttochè si vada dicendo secondo
mala usanza: <i>vengutz son los cavaliers</i>,
o: <i>mal mi feron los cavals</i>, o: <i>bon mi sabon los
escutz</i>. Altresì di tutte le parole mascoline s’abbreviano
tutti li vocativi plurali come li nominativi,
mentre li vocativi singolari s’allungano altresì
come i nominativi.»
</p>

<p>
«Udito avete come l’uomo deve menare le parole
mascoline in abbreviamento ed in allungamento:
ora vi parlerò delle femminine, e di tutte
quelle che l’uomo dice in intendimento di femminino.
Saper dovete che le parole femminine sono di
<span class="pagenum" id="Page_xxvii">[xxvii]</span>
tre maniere, le une che finiscono in <i>a</i>, in così come
<i>dompna, bella</i> ecc., e molte altre parole che finiscono
in <i>or</i>, in così come <i>amor, lauzor, color</i>, ed
altre ne ha che finiscono in <i>on</i>, in così come <i>chanson,
sazon, faizon, ochaison</i>.»
</p>

<p>
«Saper dovete che tutte quelle che finiscono in
<i>a</i> aggiuntive e sostantive, in così come <i>bella</i> e <i>dompna</i>
si abbreviano ne’ sei casi singolari, e s’allungano
nelli sei casi plurali. Le altre che finiscono in
<i>or</i>, in così come <i>amor, color, lauzor</i>, e quelle che
finiscono in <i>on</i>, in così come <i>chanson, sazon,
ochaison</i> s’allungano in otto casi, ciò è a sapere
nel nominativo e nel vocativo singolari, ed in tutti
li sei casi plurali; ed abbreviansi solamente nel
genitivo, nel dativo, nell’accusativo e nell’ablativo
singolari.»
</p>

<p>
«Ancora vi voglio dire che parole ci ha che si
allungano in tutti li casi singolari e plurali, in così
come: <i>delechos, joios, volontos, ris, gris, vils,
cors, ors, las, nas, gras, pres, temps, fals,
reclus, ars, spars</i> ecc., e nomi proprii d’uomini
e di terre, in così come: <i>Paris, Pois, Ponz</i>, e
molte altre che ce n’ha che rimangono al trovamento
d’uomini sottili.»
</p>

<p>
«Ancora voglio che sappiate che nel nominativo
e nel vocativo singolari l’uomo dice <i>totz</i>, ed
in tutti gli altri casi singolari dice <i>tot</i>; e nel nominativo
e nel vocativo plurali l’uomo dice <i>tut</i>, ed in
tutti gli altri casi plurali dice anche <i>totz</i>.»
</p>

<p>
«Saper dovete che parole ci ha del verbo che
l’uomo dice in così come del nome, ciò è a sapere
<span class="pagenum" id="Page_xxviii">[xxviii]</span>
gl’infinitivi, così come chi voglia dire: <i>Mal m’es
l’anars</i>, e: <i>Bon me sap lo venirs</i>: e queste altresì
s’allungano e si abbreviano come è detto delli nomi
mascolini.»
</p>

<p>
«Le parole sostantive comuni, quando l’uomo
le dice per mascoline, s’allungano e s’abbreviano
in così come le mascoline, e quando le dice per
femminine, s’allungano e s’abbreviano così come
le femminine che non finiscono in <i>a</i>.»
</p>

<p>
«In vostro cuore dovete sapere che tutti gli
aggiuntivi comuni, ciò è a sapere <i>fortz, vils, sotils,
plazenz, soffrenz</i>, di qualunque parte che
siano o nome o participio, s’allungano nel nominativo
e nel vocativo singolari, siano o mascolini
o femminini; così come chi volesse dire: <i>fortz es
lo cavals</i>, o <i>fortz es la dompna</i>, ed in tutti gli
altri casi s’allungano e s’abbreviano così come li
sostantivi.»
</p>

<p>
«Sappiate che <i>uns</i> s’allunga nel nominativo
singolare, e per tutti gli altri casi dice l’uomo <i>un</i>.
E nel nominativo e nel vocativo plurali l’uomo
dice <i>dui, trei</i>, ed in tutti gli altri casi <i>dos, tres</i>;
ed in tutti gli altri numeri sino a <i>cento</i> l’uomo
dice per tutti d’una sol guisa.»
</p>

<p>
E qui potrei io finire il mio estratto dalla operetta
importantissima di Raimondo; ma seguitando
egli a parlare di altri più veri allungamenti ed abbreviamenti
nei nomi, i quali costituiscono propriamente
le declinazioni imparissillabe, e che fra poco
avremo occasione di rilevare anche nell’antico
Francese, per indi trarne poi deduzioni novelle,
<span class="pagenum" id="Page_xxix">[xxix]</span>
e forse non ispregevoli, per l’istoria del volgar
nostro, così gioverà ed ai confronti ed al cumulo
delle autorità il proseguire a recarne qui anche
qualche altro tratto, traducendo sempre il testo
con fedeltà in italiano.
</p>

<p>
«Parlato vi ho delle parole mascoline e femminine
come s’allunghino di una <i>s</i>, e s’abbreviino
della medesima in ciascun caso, restando però sempre
d’un sembiante: ora vi parlerò di quelle che
sono d’un sembiante nel nominativo e nel vocativo
singolari, e di un altro in tutti gli altri casi.»
</p>

<p>
«Primieramente vi dirò le femminine. Nel nominativo
e nel vocativo singolari dice uomo: <i>Madompna,
sor, necza, Gasca, garsa</i>; ed in tutti
gli altri casi singolari dice uomo: <i>Midons, seror,
boda</i> (o <i>neboda</i>), <i>Gascona, garsona</i>; ed in tutti li
casi plurali dice uomo: <i>dompnas, serors, bodas,
Gasconas, garsonas</i>.»
</p>

<p>
«Delli mascolini potete udire oggimai che nel
nominativo e nel vocativo singolari dice uomo:
<i>compainhs, peires, Bous, bars, bailes, ’N Ebles,
laires, Bretes, Gascs, gars, Carles, Ucs, Guis,
Miles, Gaines, Folques, Pons, Berniers, paus</i>;
ed in tutti gli altri casi singolari, e nel nominativo
e nel vocativo plurali dice uomo: <i>compaignon,
peiron, Bozon, baron, bailon, ’N Eblon, lairon,
Breton, Gascon, garson, Carlon, Ugon, Guion,
Milon, Ganellon, Folcon, Ponson, Bernison,
paon</i>; e nel genitivo e nel dativo e nell’accusativo
e nell’ablativo plurali dice uomo: <i>compaignons,
peirons, Bretons, lairons, Gascons, garsons,
<span class="pagenum" id="Page_xxx">[xxx]</span>
paons</i> ecc. E per ciò quando troverete una parola
detta in due guise, dovete cercarne tutti i casi, ed
in questi ne troverete la ragione.»
</p>

<p>
«Similmente per tutte le seguenti dovete sapere
che nel nominativo e nel vocativo singolari
dice l’uomo: <i>senhers, Coms, Vescoms, enfes, homs,
neps, abas, paistre</i>; e nel genitivo e nel dativo e
nell’accusativo e nell’ablativo singolari, e nel nominativo
e nel vocativo plurali l’uomo dice: senhor,
Comte, Vescomte, enfant, home, nebot, abat, pastor;
e nel genitivo e nel dativo e nell’accusativo e
nell’ablativo plurali l’uomo dice: <i>senhors, Comtes,
Vescomtes, enfanz, homes, neboz, abaz, pastors</i>.
Ed altresì se trovate di altre parole a sembiante di
queste, voi dovete pensare ed isguardare che in
così le deve uomo dire.»
</p>

<p>
«Delli nomi verbali ci ha di tre maniere, in così
come: <i>Emperaires, chantaires, violaires</i>; ed in
così come: <i>jauzires</i>, e <i>grazires</i>; ed in così come:
<i>entendeires, valeires</i> e <i>devineires</i>. Questi e tutti
gli altri di tale maniera, che ce n’ha molti, e che
l’uomo dice così nel nominativo e nel vocativo singolari,
d’altro sembiante li dice nel genitivo e nel
dativo e nell’accusativo e nell’ablativo singolari, e
nel nominativo e nel vocativo plurali, ciò è a sapere:
<i>Imperador, chantador, violador</i>; e <i>jauzidor,
grazidor</i>; e <i>entendedor, validor, devinador</i>: e nel
genitivo e nel dativo e nell’accusativo e nell’ablativo
plurali dice uomo: <i>emperadors, jauzidors,
entendedors</i> ecc. così come li mascolini.»
</p>

<p>
«Il somigliante è degli aggiuntivi comuni comparativi,
<span class="pagenum" id="Page_xxxi">[xxxi]</span>
i quali variano nel nominativo e nel vocativo
singolari dagli altri casi. Per ciò nel nominativo
e nel vocativo singolari dice l’uomo, con
qualunque sostantivo sia mascolino o femminino:
<i>maires, meures, mielhers, bellazers, gensers,
sordiers, priers</i>; ed in tutti gli altri casi dice
l’uomo: <i>maior, menar, melhor, bellazor, gensor,
sordeior, prior</i> brevi e lunghi in così come li sostantivi
mascolini, de’ quali si è ragionato di sopra.»
</p>

<p>
Riducendoci ora finalmente da questo, siccome
spero, non inutile trascorso sulle condizioni del
nome in Lingua Limosina, alle consimili affatto
ch’esso aveva in Lingua Oytana, potremo anche
dire di questo modo.
</p>

<p>
Essere mestieri il qui replicare di nuovo l’osservazione
fatta superiormente, ossia che per le
lingue neolatine, la cosa da prima più importante
nei nomi (sia per tradizione da più antichi linguaggi,
sia perchè gli articoli prepositivi ancora incerti non
bastavano alla piena chiarezza del discorso) doveva
essere stata quella di ben distinguere dal soggetto
i regimi, così in singolare come in plurale, e però
di dare al medesimo tale desinenza, che, aiutando
già l’articolo ed il senso a determinare il numero,
per essa poi si potesse prontamente o dall’udire o
dal vedere sceverare il detto nominativo dagli altri
casi. Riferendomi perciò ai miei Studi sul Latino
arcaico, dirò come io creda d’avere in essi bastevolmente
dimostrato che le desinenze della prima
declinazione parissillaba latina dipendono dalla suffissione
al nome radicale, cioè al nome spoglio di
<span class="pagenum" id="Page_xxxii">[xxxii]</span>
flessioni, dell’antico pronome articolare pospositivo
<i>us</i> od <i>is</i>, divenuto poscia per rovesciamento il casco
prepositivo <i>su</i> o <i>si</i>. Intorno al quale se i Glossografi
ne deducono la preesistenza dai conservatici <i>sim</i>
per <i>eum</i>, e <i>ses</i> per <i>eos</i>, la Lingua Sarda poi s’incarica
di ravvivarcelo col suo prediletto articolo
prepositivo <i>su, sa</i>, che vi tien luogo costantemente
del nostro dimostrativo <i>ille, illa. Domin-us</i> era
dunque quanto <i>su-domin</i> (<i>il domino o signore</i>), e
se aveva nel nominativo singolare per finale la <i>s</i>,
l’aveva di conformità alle pari declinazioni Indiane,
Greche e Gotiche. Al contrario il nominativo plurale
<i>Domin-i</i> era quanto <i>Domin-ii</i>, ossia <i>Ii domini</i>
(<i>i domini od i Signori</i>). Inoltre questa <i>s</i> non
si mostrava nei regimi singolari <i>domin-i, domin-o,
domin-um</i>, ed usciva invece nei regimi plurali <i>domin-is,
domin-os</i>, ad eccezione del genitivo che
terminava in <i>orum</i> per quella apparente anomalia
che tuttavolta trova nelle Grammatiche comparate
gli opportuni ed autorevoli antecedenti. Dunque
anche dietro questo cotale materno inducimento
poterono le lingue Romanze colla presenza od assenza
della s fare avvertiti i loro soggetti o regimi
così singolari come plurali; e, non ammettendo eccezioni
per l’avvisato genitivo plurale, stabilire
una regola, la quale se apparentemente non dava
molta ragione di sè medesima, noi anzi al presente
vediamo averla avuta ne’ più antichi primordii della
lingua laziare, e forse di parecchie altre, che se
piacerà a Dio, dichiareremo a suo luogo.
</p>

<p>
Ora questa avvisata regola non dovendo essere
<span class="pagenum" id="Page_xxxiii">[xxxiii]</span>
considerata da noi soltanto come regola ortografica,
ma bensì come opportuna distinzione ortofonica,
cioè non essendo stata solamente trovata per
chiaramente scrivere, ma perchè parlando si distinguessero
udibilmente i casi retti dagli obliqui,
e però dovendo, non solo essere scritta, ma ancora
pronunciata con distinzione la s desinente, ne conseguirono,
specialmente ne’ nominativi singolari,
anche per maggior distinzione dai casi obliqui del
plurale, alquante speciali contrazioni od uscite, le
quali fecero poi che una sola parola potesse sembrarne
due, e poscia tale divenir realmente, o nella
istessa lingua quando questa non conserverà più le
primitive avvertenze, o nelle lingue affini che si
porranno ad imitar quella prima senza troppo voler
render ragione a sè medesime della isvariata mozione
delle parole nella varietà de’ loro casi.
</p>

<p>
E queste sono veramente quelle istoriche antichità
degl’idiomi neolatini, alle quali non curarono
sin qui di accostarsi gl’Italiani Grammatici, e che
io cerco ora di additare agli studiosi, perchè in
esse si provino ad indagare le cagioni di tanti effetti
nella lingua del <i>sì</i>, per ispiegare i quali furono
soliti i nostri antecessori ricorrere ai voti nomi di
<i>proprietà, vezzo, frase</i> e simiglianti, e non mai
alla genesi intima dei linguaggi. Sia dunque che le
poche cose ch’io verrò qui sopponendo levino in altri
frutto di indagini accurate, di istorici confronti
e di conseguenze dedotte da chiari e comprovati
antecedenti linguistici.
</p>

<p>
Il volgare nostro <i>messaggio</i>, il quale tratto con
<span class="pagenum" id="Page_xxxiv">[xxxiv]</span>
desinenza romanza dal latino <i>missus</i>, sembra dover
essere voce sola delle lingue neolatine francesi,
non è così appunto, ma in vece si mostrò ne’ più antichi
monumenti della lingua d’oil, <i>meisages</i> in
nominativo singolare, e <i>mesaigier</i> ne’ casi rimanenti.
Di qui dunque ne vennero presso noi con pari
significazione le due voci <i>messaggero</i> e <i>messaggio</i>,
delle quali veramente la seconda non è che la forma
antica speciale del nominativo singolare, e la prima
la forma più allungata de’ casi obliqui singolari, e
del nominativo plurale della lingua Oytana, e forse
della lingua antica comune di transizione. Parimente
in essa loquela, nominativo singolare contratto
era <i>li glous</i>, o <i>li gloz</i>, e voce intera di tutti
gli altri casi <i>glouton</i>; donde possiamo intendere
che a noi venivano privi di differenza, quanto a significazione,
le due voci <i>ghiotto</i> e <i>ghiottone</i>, non
valendo cioè dappoi più a distinguere il soggetto
dai suoi regimi, senza che perciò si debba conchiudere
che nol potessero fare dapprima anche nel volgar
nostro, movendo tale distinzione dalla terza
imparissillaba de’ latini, comune a tutte le lingue
figlie, e la quale, se nel nominativo faceva <i>gluto</i>,
in tutti gli altri casi si aumentava facendo <i>glutonis,
glutoni</i> ecc. Per la qual cosa si dovrà ancora,
al mio vedere, sbandire quind’innanzi dai nostri
Dizionarii la differenza posta tra queste due voci,
dicendovisi la seconda accrescitiva della prima,
mentre invece significano puntualmente la cosa
stessa, e la desinenza lungi dall’accrescervi, indica
invece ai casi; siccome nel significato della voce
<span class="pagenum" id="Page_xxxv">[xxxv]</span>
<i>sermo</i> nulla s’accresce, qualora esca in <i>sermonem</i>,
valendovi solo l’aumento ad indicare accusativo
quello che prima era nominativo.
</p>

<p>
Così era pure di quasi tutte le voci che risolvendosi
uscivano in <i>on</i>, le quali cioè, foggiandosi
sull’avvertita terza declinazione imparissillaba, contraevano,
appunto come vedemmo avvertito dal
nostro Raimondo Vidale, il nominativo loro singolare.
E però <i>barone</i>, meglio confrontando col latino
<i>vir</i>, (poi <i>viro-vironis, il forte</i>) faceva nel soggetto
<i>li bers</i> o <i>li bars</i>, non <i>li baron</i>, ma <i>baron</i>
bensì in tutti gli altri casi: e <i>garzone</i>, se pure si
mostrava <i>garson</i> o <i>garçon</i> in tutti i regimi, era
<i>guars</i> o <i>gars</i> nel soggetto, e da questo soggetto
appunto il Beato Jacopo da Todi traeva il suo <i>garzolino</i>
per <i>garzoncello</i>. A somiglianza di ciò i nomi
proprii degli uomini, i quali per la nordica loro origine
erano per lo più corti ed aspri di consonanti,
quando si volevano declinare in qualche modo alla
Romana, si aumentavano in <i>on</i>, non già per vezzo
nè per accrescimento, non per forma insomma di
ipocorismo o di magnificazione, ma per solo e semplice
indizio ch’essi non erano più nominativi singolari.
Perciò, siccome vedemmo in Limosino, così
in antico Francese, il nome <i>Guè</i> o <i>Guenels</i>, declinandosi
faceva <i>Guenelon</i>, donde i nostri <i>Gano</i> e
<i>Ganellone</i> applicati ad un sol uomo senza che si
potesse render ragione di tale varietà d’uscita, ignorandosi
dai nostri Grammatici la regolare distinzione
casuale ammessa dalle lingue d’oc e d’oil,
e però gli scrittori succeduti coll’usanza indifferente
<span class="pagenum" id="Page_xxxvi">[xxxvi]</span>
mostrando apertamente di disconoscerla. Così per
modo simigliante <i>Bueves</i> soggetto diveniva <i>Buevon</i>
regime; <i>Naymes</i> diveniva <i>Naymon; Othes,
Othon; Guis, Guion; Karles o Charles, Karlon o
Charlon; Odes, Odon; Rauls, Rollon; Pieres, Pieron
e Perron; Phelippes, Phelippon; Marsile,
Marsilion; Laizre, Lazaron</i>, dandoci ancora ragione
grammaticale ed istorica, non solo della varia
uscita de’ nomi medesimi, ma sibbene di quei
molti <i>re Carlone, re Marsilione, re Namone</i> e
simili, che durarono ne’ poeti nostri romanzieri del
ciclo di Carlo Magno sino al Boiardo ed al Cieco di
Ferrara, e che noi credevamo sinora avere scritto
così o per istracurataggine o per induzione sgraziata
della rima, e non mai pensando che essi traducevano
letteralmente dai Romanzi Francesi anche
quelle cotali apparentemente grandiose desinenze,
senza però avvertirne le sottili grammaticali distinzioni,
le quali avrebbero voluto ch’essi dicessero
<i>Carlo, Marsilio</i> e <i>Namo</i> quando questi erano nominativi,
<i>Carlone, Marsilione</i> e <i>Namone</i> soltanto
qualora questi medesimi erano regimi. Così nei nostri
<i>Bosoni, Guittoni, Jacoponi</i> non era in origine
accrescimento o dispregio, ma solamente una forma
di regime, e però si doveva dire: Messer <i>Buoso</i> da
Gubbio scrisse alquante rime, Fra <i>Guido</i> o <i>Guitto</i>
da Arezzo molte Epistole, ed il Beato <i>Jacopo</i> da
Todi moltissimi cantici; e per contrario: Rime di
Messer <i>Bosone</i> da Gubbio, Epistole di Frate <i>Guittone</i>
da Arezzo, Cantici del Beato <i>Jacopone</i> da Todi.
</p>

<p>
E già da questa forma medesima noi avremo la
<span class="pagenum" id="Page_xxxvii">[xxxvii]</span>
chiave ad aprire con probabilità uno de’ piccoli segreti
di nostra lingua, che altrimenti ci resterebbe
forse chiuso per l’avvenire siccome è stato, a mia
notizia, sino al presente; cioè per quale istorica cagione
la maggior parte delle forme avverbiali amino
questa desinenza in <i>one</i>, non tanto nella lingua
scritta, quante più nei linguaggi viventi, cioè
ne’ diversi dialetti della Penisola, dicendovisi avverbialmente
<i>in ginocchione</i> piuttostochè <i>in ginocchio,
a tastone</i> più volentieri che <i>a tasto</i>, e così:
<i>gatton gattone, grollon grollone, penzolone, ciondolone</i>
ed altri simiglianti a gran numero. E la
ragione di tale desinenza è patente solo che da
prima si consideri il modo col quale latinamente gli
aggiuntivi si facevano avverbii, che era o ponendo
in ablativo la voce da cui si formavano, gravando
per lo più sulla sua vocale desinente, od allungandola
di una sillabica, la quale serviva egualmente
di più larga base ritmica all’arsi radicale, o passando
la detta voce a caso obliquo sotto il regime
di una qualsivoglia preposizione o sottintesa od espressa;
e se da poi si considera che la nuova lingua,
avendo adottato per segno de’ suoi regimi
aumentabili questo accrescimento in <i>one</i>, doveva
trovare in esso la via più naturale alla formazione
degli avverbii, ogniqualvolta questi non dovessero
presentare forme di soggetto. E però le due lingue
di Francia, e la loro sorella neolatina, che poco
dissimilmente si venìa formando in Italia, adottavano
di comune accordo una tale maniera, di cui,
perdendosene poscia le ragioni sufficenti, se ne
<span class="pagenum" id="Page_xxxviii">[xxxviii]</span>
alterava l’usanza, e se ne ismarriva l’origine e il
procedimento.
</p>

<p>
Seguitando le nostre indagini avremo ragione
della voce <i>Sire</i> pensando che in lingua d’<i>oil Sires</i>
fu nominativo contratto della voce <i>signor</i>, e che
però vi si diceva <i>il sire, del signor, al signor</i> ecc.
talchè il dire <i>del sire, al sire</i> ecc. è confusione posteriore
fatta dopo che si scordarono le vere cagioni
delle varie desinenze, e si crearono due voci
di quella che prima era una sola. Similmente sapremo
perchè si trovi scritto <i>sarto</i> e <i>sartore</i>, solo
che osserviamo come in lingua d’oc nel nominativo
si dicesse <i>sartre</i> (sarto), e nei casi obliqui <i>sartor</i>
(sartore), talchè la voce vi si declinava: <i>il sarto,
del sartore, al sartore</i> ecc. Nè diversamente dal
latino <i>latro, latronis</i> ne uscirono due parole secondo
che si ricalcarono o sul soggetto o sui regimi,
le quali poi furono, colla ferma adozione degli
articoli prepositivi, confuse in seguito: infatti come
<i>li lerres</i> per gli Oytani, ed <i>el laire</i> per gli Occitani
erano soltanto nominativi, e <i>larron</i> o <i>lairon</i> erano
unicamente regimi, così per noi <i>ladro</i> avrebbe dovuto
essere pure soggetto, e <i>ladrone</i> avrebbe dovuto
indistintamente servire per gli altri casi. Altrettanto
dicasi di <i>compagno</i> che solo nei casi obliqui
facea <i>compagnone</i>; e di <i>sabbione</i>, il quale
non è un accrescitivo del femminino positivo <i>sabbia</i>,
ma è <i>sablon</i> regime del soggetto maschile oytano
<i>li sables</i>, od <i>il sabbio</i>.
</p>

<p>
E per tali minute avvertenze possiamo noi solamente
risalire alla vera origine delle differenti
<span class="pagenum" id="Page_xxxix">[xxxix]</span>
uscite della parola medesima, e però vedervi nelle
variate desinenze un ricordo tuttavia di quelle fogge
latine, che rendevano, singolarmente nella terza
declinazione imparissillaba, tanto diverso il caso
retto dagli obliqui. Seguitando le quali ecco che
noi riscontreremo nella lingua d’oil come, in ispezialtà
pei nomi che nei regimi avevano <i>or</i> a desinenza
caratteristica, il nominativo (non più solamente
per dare indizio dell’antica contrazione, ma
per opportuno scompagnamento) usciva invece in
<i>eres</i> od <i>ers</i>, e perciò vi si diceva nel soggetto <i>li
emperers</i>, o <i>li empereres</i>, e negli altri casi <i>de
l’empereor, a l’empereor</i> ecc. Onde poi avremo
ragione di quell’antica uscita di questa voce che noi
troviamo ne’ vecchi testi di nostra lingua, cioè <i>imperiero</i>,
la quale poteva ben prendersi dalle lingue
di Francia o dalla comune di transizione, ma non
doveva poi trasportarsi da forma puramente nominativa,
a forma invece capace di tutti i casi.
</p>

<p>
E da una tale avvertenza vedremo ancora come
prendano lume di origine tante nostre parole terminate
in <i>iero</i> o <i>iere</i>, le quali partitesi da nominativi
oytani, o stettero sempre contente a quella
forma, oppure da quella medesima deducendosi, si
debbono ancora con essa interpretare: talchè <i>cavalliere</i>
è desinenza nominativa di quella lingua
per differenza dai casi obliqui dimenticati che avrebbon
fatto <i>cavallatore</i>; <i>consigliere</i> nominativo di
quei regimi che avrebbon dato <i>consigliatore, lusinghiere</i>
similmente di <i>lusingatore; parliere</i> di
<i>parlatore</i>, e così va dicendo. <i>Messere</i> infatti non
<span class="pagenum" id="Page_xl">[xl]</span>
avrebbe potuto essere che nominativo o vocativo
singolare, e negli altri casi sarebbe stato regolare il
dire <i>Monsignore</i> o <i>Messignore</i>; così <i>giocoliere</i> e
<i>troviere</i> mostravano le loro forme soggettive, e
quelle invece dei regimi <i>giocolatore</i> e <i>trovatore</i>, senza
ch’io stanchi l’avvisato lettore con esempi più numerosi:
stando invece contento alla conchiusione
inculcata che queste diverse uscite non formavano
già due voci, ma sì non erano che la voce medesima
a varie desinenze per iscompagnare appunto
con esse il nominativo dai casi obliqui; servendo
così a mostrare, dalla lingua latina scritta o dotta
che indicava i casi cogli articoli suffissi, alla latina
orale o rustica che si giovò dei medesimi
antefissi, un trapasso ed una condizione quasi mezzana
in tale differenza di terminazione in quel caso
appunto a cui era meno consueto il pronome articolare
dimostrativo, ed al quale poi non si conveniva
l’aggiunta di alcuna preposizione che valesse
a prefiggerne, o segnalarne la direzione.
</p>

<p>
Ancora la regola di dover sempre posporre al
soggetto singolare una <i>s</i> faceva sì che quei nomi i
quali sarebbero radicalmente finiti in <i>m</i>, per non
ammettere il poco pronunciabile <i>ms</i>, mutavano la
<i>m</i> nella <i>n</i> facendo <i>ns</i>. Però soggetto di <i>fum</i> era
<i>funs</i> non <i>fums</i>; di <i>flum, fluns</i> non <i>flums</i>; di <i>nom,
nons</i>; di <i>raim, rains</i>; di <i>faim, fains</i>; e per conseguente
di <i>hom</i> od <i>om, hons</i>, od <i>ons</i> da cui può
prendere maggior chiarezza l’<i>on</i> de’ Francesi odierni,
a persuadere viemmeglio che il loro <i>on dit</i>,
non sia che l’antico <i>hons</i> od <i>ons dit</i>, cioè, <i>uomo dice</i>.
</p>

<p>
<span class="pagenum" id="Page_xli">[xli]</span>
</p>

<p>
È pure osservabile che certi sostantivi participiali,
o vogliam dire certi participii divenuti sostantivi,
mantenevano nel soggetto la forma originaria
de’ participii latini: e perciò <i>infante</i>, che era <i>enfant</i>
negli altri casi, era anzi <i>enfes</i> od <i>anfes</i> nel
nominativo, ricordando l’<i>infans</i> della madre, e per
simiglianza <i>diamante, aimant</i>, era <i>aimas</i> nel soggetto
ritraendo dall’<i>adamas</i> donde si originava.
</p>

<p>
Nel Poemetto sopra Cristo Salvatore attribuito
al Boccaccio, si legge:
</p>

<div class="poem"><div class="stanza">
<p class="i01"><i>Essendo in croce la eterna Maésta</i></p>
<p class="i01"><i>Abbandonata da ogni persona,</i></p>
<p class="i01"><i>Il Sole, chiuso in ambra dalla sesta</i></p>
<p class="i01"><i>Ora</i>, ecc.</p>
</div></div>

<p>
Il Boccaccio poi certamente nel Decamerone,
siccome avvertiva il Bembo nel III delle Prose, aveva
scritto: <i>Giudice della Podésta di Forlimpopoli</i>,
e Dante nel VI dell’Inferno al v. 96.
</p>

<div class="poem"><div class="stanza">
<p class="i01"><i>Quando verrà la nemica podésta:</i></p>
</div></div>

<p>
e dura tuttavia viva e verde questa voce ne’ nostri
dialetti ne’ quali: <i>essere</i> o <i>non essere in podésta
di fare una cosa</i>, vale: <i>avere</i> o <i>non avere podestà
di farla</i>. Ora in ciò non è da credere un cieco
arbitrio degli scrittori o de’ parlatori, ma è da vedere
piuttosto in queste voci le due differenti uscite
che nella formazione delle lingue volgari diversificano
dal soggetto singolare i regimi. Dai
nominativi infatti materni <i>potestas</i> e <i>majestas</i>,
non avvertita la <i>s</i> finale dal romanzo Italico, rimanevano
in esso le vedute <i>podésta</i> e <i>maésta</i>; ed avvertita
la <i>s</i> dal romanzo Oytano, vi si trovavano
<span class="pagenum" id="Page_xlii">[xlii]</span>
<i>poosteis</i> e <i>majesteis</i>. All’incontro dagli obliqui
materni <i>potestatem, majestatem</i> prendevano corso
nel primo romanzo, spentasi la <i>m, potestate</i>, o <i>podestade</i>,
e <i>maestate</i> o <i>maestade</i>, e, per iscorcio
compensato dall’accento, <i>podestà</i> e <i>maestà</i>; e nel
secondo romanzo uscivano prima <i>poosteitz</i> e <i>majesteitz</i>,
e poi <i>pooisté</i> e <i>majesté</i>. Finalmente, riducendosi
onninamente agli articoli, per distinzione
di tutti i casi, tutte le lingue neolatine, e per
ciò le forme contratte dei nominativi, che prima
valevano a scompagnarli, divenendo un inutile ingombro,
cominciarono esse ad essere abbandonate
o si trovarono invece accomunate e confuse nel gran
corpo della lingua senza indizio di loro ufficio, e
non dando più alcuna ragione della differente lor
desinenza; sino a tanto che poi, risalendo per entro
la formazione dei linguaggi neolatini, non si
fossero con pazienti ricerche trovate quelle filiazioni,
a cui dirittamente ed istoricamente s’attengono
le varie e distinte forme esteriori delle parole<a class="tag" id="tag9" href="#note9">[9]</a>.
</p>

<p>
La voce latina <i>dominus</i> era dalla lingua d’<i>oil</i>
variamente mutata in <i>damres</i> o <i>dambres</i> o <i>dams</i>,
ed in <i>doms</i>. Da quest’ultimo correttamente pronunciato
<span class="pagenum" id="Page_xliii">[xliii]</span>
per <i>dons</i> nel soggetto (stante l’avvertita regola
di pronuncia che lasciò a noi, agli Spagnuoli ed ai
Provenzali lo scorciato <i>Don</i><a class="tag" id="tag10" href="#note10">[10]</a>) usciva <i>donzelz</i>,
mentre dai primi derivavasi <i>damoiselz</i> o <i>damoisaus</i>.
Ed è qui opportuno di avvertire che gli allungamenti
i quali andavano nella nuova lingua
accadendo in fin delle voci, o si formavano, come
per lo più, sul tema dei regimi, o si formavano
come pure talvolta, sul tema del soggetto. Se nel
primo caso, allora non si lasciava sentire la <i>s</i> caratteristica
pel nominativo, se nel secondo, allora
invece questa <i>s</i> medesima non solo si lasciava intendere
distintamente, ma per ciò stesso doveva
sprolungare maggiormente e modificare l’accrescimento
della parola. Ed ecco, premessa questa notizia
importantissima per la formazione de’ nostri
diminutivi, accrescitivi, vezzeggiativi e simili, che
scegliendo ad esempio la voce <i>damesels</i> o <i>damsels</i>,
noi dalla sua forma in cui appare internamente la
<i>s</i> caratteristica, indovineremo anche prestamente
<span class="pagenum" id="Page_xliv">[xliv]</span>
essersi dessa svolta non dal regime <i>dame</i> o <i>dam</i>,
ma dal soggetto <i>dames</i> o <i>dams</i>; e però quell’italico
<i>damigello</i>, di cui difficilmente avremmo potuto
rendere ragione genealogica abbastanza appurata,
venirci ora chiarissimo per la toscana pronuncia,
la quale muta la <i>s</i> interiore in <i>g</i> per acconcio migliore
ad orecchie italiane. Similmente, secondo
prima vedemmo, <i>donzello</i> viene dal nominativo
<i>dons</i>, non dall’obliquo <i>don</i>; e così <i>jovencels</i> anticamente
<i>jovensels</i>, viene dal soggetto <i>jovens</i>, e
dal solito aumento minorativo <i>els</i>, e non mai dal
regime <i>joven</i>, da cui esce per contrario <i>jovenet</i>;
talchè il nostro <i>giovincello</i>, che ha rimutato la <i>s</i>
in <i>c</i> per l’avvertita proprietà loquelare toscana di
prediligere un più distinto scolpimento di profferenza,
ci riescirà definibile assai chiaramente in
tutti i suoi elementi di formazione insieme alle voci
simili, che saprà, dietro questo poco d’invio, trovare
da sè ogni intendente di nostra lingua.
</p>

<p>
Abbandonando dunque un tale argomento alle
altrui più lunghe disquisizioni, dopo che avrò detto
come, per confronto al nostro <i>Catalina</i>, si trovi
scritto in francese antico tanto <i>Catherine</i> quanto
<i>Catheline</i>, e come il dialetto Piccardo dica coi Toscani
<i>Rousignol</i> quello che il Borgognone scrive
<i>Rossegnol</i> e <i>Russinol</i> il Normanno, passeremo ad alcune
più brevi avvertenze sopra i nomi di numero.
</p>

<p>
E cominceremo dal riferire che il dialetto Borgognone
scrive <i>ambedoi</i> e <i>andoi</i>, ed il Normanno
<i>ambedui, amdui</i> e <i>andui</i>, quella voce stessa che
da noi si trova scritta ora <i>ambeduoi</i>, ora <i>ambedui</i>
<span class="pagenum" id="Page_xlv">[xlv]</span>
e <i>ambedue</i>, ed <i>amendue</i> ed <i>ammendue</i>, ed altrimenti
ancora, a mostrarci appunto colla varietà
della sua scrittura, la varietà delle forme dialettali
alle quali appartiene. Ma sulla voce medesima non
è da preterire che, tanto in lingua d’oil, quanto
nella nostra, vuole essa, accompagnandosi con un
sostantivo, l’articolo dopo e non mai prima di sè.
Così nel solo Gerardo de Viane:
</p>

<div class="poem"><div class="stanza">
<p class="i01">En l’ile furent <i>ambedui li</i> guerrier....</p>
<p class="i01">Lai se combatent <i>ambedui li</i> bairon....</p>
<p class="i01">De la ville issent <i>amdui li</i> chevalier....</p>
</div></div>

<p>
di che volendo averne un’istorica ragione, e di
tutte insieme le forme ed i valori di questo pronome
numerale, ecco cosa mi pare si potesse dire.
</p>

<p>
In latino <i>bis</i> era <i>duis</i>, sicchè <i>ambo</i> od <i>am-duo</i>,
valse piuttosto <i>l’uno e l’altro</i>, ossia <i>tutti i due</i>,
o vogliam dire <i>insieme i due</i> che <i>due</i> solamente.
Dal Greco ἁμφὶ erano un’antica preposizione <i>ambe</i>
ed una loquelare <i>am</i> che valevano <i>intorno, tutto
in giro</i>, e ciò che è tale, essendo ancora tale da
ogni parte, ne conseguiva necessariamente che ed
<i>ambe</i> ed <i>am</i> davano atto di compimento alle voci
alle quali si anteponevano<a class="tag" id="tag11" href="#note11">[11]</a>. Prefissosi infatti questo
<i>am</i> a <i>plus</i>, e declinatosi, se ne fece l’aggiuntivo
<i>amplo</i>, che valse conseguentemente <i>più d’ogni
intorno, eccedente per ogni parte</i>, ossia <i>tutto
più</i>: aggiuntosi <i>am</i> od <i>ambe</i> a <i>duo</i>, se ne fece in
lingua d’oil <i>amdui</i> ed <i>ambedui</i>, i quali dovettero
significare <i>insieme i due, tutti i due</i>, levando per
<span class="pagenum" id="Page_xlvi">[xlvi]</span>
modo il numero <i>due</i> dalla sua sede nella serie numerica
indefinita, dandogli invece in sè medesimo
compimento, e coll’avvincerne le due unità di che
si compone, od attribuirgli riferimento agli antecedenti,
o costituirne una precedenza di unione pei
susseguenti ch’esso reggerebbe.
</p>

<p>
Ecco pertanto come nell’italiano vennero <i>ambedue</i>
ed <i>amendue</i> con pari significazione, e come
ne’ due Romanzi l’articolo dovette sempre susseguirli,
non precederli mai, a quello stesso modo che
si dee dire <i>tuttadue i cavalieri</i> non <i>i tuttadue cavalieri</i>;
ed ecco come in antico si disse <i>ambedue</i>,
e per simigliante <i>amendue</i> ed <i>ammendue</i>, non
<i>ambidue</i>; perchè cioè il nostro pronome numerale
non si formava da <i>ambo</i>, <i>ambae</i>, <i>ambo</i> e da <i>duo</i>,
il che avrebbe fatto una duplicazione, ma bensì
dalle preposizioni <i>ambe</i> od <i>am</i> unite ad esso <i>duo</i>.
Fu solamente da poi, quando ai volgari si volle por
opera di osservazione, che certe flessioni figlie di
voci già antiquate e ossolète si vennero a nuove
guise modificando, e si credette che sul pronome
<i>ambo</i> e non più sulla preposizione indeclinabile dimenticata
si dovesse foggiare il pronome composto
della lingua nuova, e si scrisse accordandosi
per generi: <i>ambidue i cavalieri, ambedue le dame.</i>
Que’ vecchi poi che si lasciarono scrivere <i>amenduni</i>
parve che introducessero nella voce la epentesi facendo
<i>amenduni</i> da <i>amendui</i>, se pur non mirarono
a gittare il pronome entro le note forme donde erano
usciti i <i>taluni</i>, i <i>certuni</i>, i <i>qualcuni</i>, e così
di’, non pur troppo curandosi di contenere sempre
<span class="pagenum" id="Page_xlvii">[xlvii]</span>
una tal quale loro propria discorrevolezza di pronuncia
entro i cancelli fissati dalla germana istoria
delle parole.
</p>

<p>
Ancora la lingua d’oil non poteva restar contenta
alla voce <i>prims</i> da <i>primus</i> per numero ordinale,
giacchè avendola tratta a significare <i>fino</i> e
<i>sottile</i>, ne nascevano per conseguenza non poche
dubbiezze: ricorse essa perciò alla desinenza sua
prediletta, e seppe trovare l’altra <i>primiers</i> o <i>primers</i>
(forse soggetto di <i>primarius</i>, o <i>primaio</i>)
alla quale, volendo fare indicati i generi, per un
certo inducimento latino, aggiunse il notissimo finimento
in <i>anus</i>, e ne ottenne <i>primerain</i> e <i>primeraine</i>,
donde poi taluni fra’ nostri vecchi trassero
le voci <i>primerano</i> e <i>primerana</i>. E parimente
come da <i>primarius</i> aveva fatto <i>primiers</i>, da
<i>quartarius</i> fece <i>quartiers</i> a valere la <i>quarta parte</i>,
da cui si derivò in nostra lingua, non solo la frase
blasonica <i>scudo partito a quartieri</i> per dire in
<i>quattro parti</i>, e che fu, tra gli altri, comune all’Ariosto;
ma si dedusse ancora la voce dell’uso
<i>quartiere</i> per <i>appartamento</i>, a significare quella
delle quattro parti, in che si solevano dividere per
lo più le case de’ nobili, che era abitata dalla persona
a cui o su cui si dirige l’intesa del ragionamento<a class="tag" id="tag12" href="#note12">[12]</a>.
</p>

<p>
<span class="pagenum" id="Page_xlviii">[xlviii]</span>
</p>

<p>
Da ultimo su questi nomi numerali qui mi gioverà
ricordare che puntualmente come noi da <i>primus</i>
e da <i>ver</i> femmo <i>primavera</i> ed i francesi da
<i>primus</i> e da <i>tempus, printemps</i>; così questi stessi
dissero <i>primsoir</i> perciò che noi pure diciamo
prima sera nelle frasi: <i>ci vedremo in</i> od <i>a prima
sera</i> ecc. e <i>prinson</i> perciò che, essendo ai Latini
<i>prima vigilia</i>, è pure per noi <i>primo sonno</i><a class="tag" id="tag13" href="#note13">[13]</a>.
</p>

<p>
Passando ora ai pronomi personali di possesso,
diremo (toccandone leggermente com’è nostr’uso
alcune particolarità per notizia opportuna o convenienti
confronti coll’italiano) come erano non solo
nell’antico francese le sottili forme di regime <i>mi,
ti, si, li</i>, somiglianti alle nostre, invece delle più
vaste <i>moi, toi, soi, lui</i> che invalsero dappoi; ma
come, singolarmente nel dialetto Borgognone era
una distinzione, la quale merita d’essere pazientemente
rilevata da chi fa soggetto de’ proprii studii
tali minute osservazioni linguistiche, e da chi ha
appreso dalle Grammatiche comparate che la desinenza
casuale del possessivo o genitivo soleva essere
in us o nel suo assottigliamento <i>is</i>, ed in <i>i</i>
quella del dativo e del locativo. Vi si diceva cioè
me il regime diretto ed il regime proprio de’ verbi,
<span class="pagenum" id="Page_xlix">[xlix]</span>
vi si diceva <i>mi</i> il regime indiretto e quello proprio
delle preposizioni<a class="tag" id="tag14" href="#note14">[14]</a>.
</p>

<p>
Vi si scriveva per ciò <i>glorifie me</i>; non <i>mi</i>, ossia
<i>glorifica me</i>, non <i>glorificami</i>; <i>fai me salf, fà me
salvo</i>, non <i>fammi; c’un me mat davant, ch’uno
me uccida prima</i>, non <i>mi uccida</i>: al contrario si
scriveva <i>por mi, a mi, de mi, dedenz mi</i>. E da
ciò si dee trarre per conseguenza come nel ritoccare
l’antica lezione de’ nostri stessi testi più antichi,
ne’ quali può essere pure un ricordo di queste
tali avvertenze (forse più comuni di quello si creda,
perchè dipendenti dalla lingua di transizione, la
quale s’atteneva più al romano parlato che allo
scritto) si debba andar riguardoso per non affliggerli
di forme posteriori, e per non lasciarvi smarrire
quelle tenui memorie di artifizii opportunissimi
ai tempi, e che giova sempre all’istoria della lingua
il porre in nota. Per differenza dal Borgognone
<span class="pagenum" id="Page_l">[l]</span>
il dialetto Piccardo che non conosceva queste e radicali,
mutava il <i>me</i> sempre in <i>mi</i> da principio,
poscia nella forma che gli si fece prediletta <i>moi</i>;
forma poi di regime che passò da ultimo a valergli
ancora per soggetto, seguendo un andazzo popolare
dopo che i temi della avvertita lingua di transizione
<i>jo, je, jeu, ju, jou</i>, dovuti solo al latino scritto,
scaddero dalla loro esclusiva e privilegiata significazione
nominativa.
</p>

<p>
Quello che si è detto delle distinzioni tra <i>me</i> e
<i>mi</i>, poi divenuto <i>moi</i>, si ripeta tra <i>te</i> e <i>ti</i>, poi divenuto
<i>toi</i>, ossia che la prima guisa era quella dell’accusativo,
e che per lo più s’accompagnava coi
verbi che il richiedevano; l’altra era dei regimi indiretti,
e che, salvo pochi casi eccezionali, venìa
sempre accompagnandosi alle preposizioni.
</p>

<p>
In antico Francese vedemmo che <i>li</i> valeva lui,
invalse che <i>li</i> divenisse regime indiretto dei verbi
(aferesi del dativo latino <i>illi</i>) e <i>lui</i> regime delle
preposizioni; e però Maria di Francia N. Fav. 36.
scrisse:
</p>

<div class="poem"><div class="stanza">
<p class="i01"><i>Que de sa keuve li prestat</i></p>
<p class="i01"><i>Se li pleust.</i></p>
</div></div>

<p>
cioè — Che di sua coda <i>gli</i> prestasse se <i>gli</i> piacesse. — E
Villarduino: <i>E por reprover lou servise
que il li avoient fait</i>, ossia: che <i>gli</i> avevano
fatto. E questo <i>li</i> fu puntualmente il nostro <i>gli</i> che
ebbe gli stessi servigi; e se pure qualche maestro
scrisse. <i>Io dissi lui, Risposi lui</i>, dando ai verbi
quello che era delle preposizioni, mostrò ancora
come l’usanza si rendea licenziosa, e come, piuttostochè
<span class="pagenum" id="Page_li">[li]</span>
dell’antico modo, egli si sovvenisse del
più moderno uso delle lingue di Francia<a class="tag" id="tag15" href="#note15">[15]</a>.
</p>

<p>
Nè mi sembrano da trascurarsi dall’istorico
delle lingue queste tali distinzioni sebbene minute
e fuggevoli, giacchè per esse si può render conto
istorico di talune apparenti anomalie. E per esempio
<i>lor, lour, lur</i> furono regimi dei verbi, mentre
<span class="pagenum" id="Page_lii">[lii]</span>
regimi delle proposizioni furono pel mascolino plurale
<i>ols</i> od <i>els</i>, che poi si fece <i>eus</i> e finalmente
<i>eux</i>; e pel femminino altresì plurale <i>eles</i>. Ora ecco
come, ricalcando quest’uso, Dante potè dire: <i>e
suon di man con elle</i>; giacchè se al seguito dei
verbi si scriveva: <i>Lors lor vint une novelle; lour
aivons donneit; mes peres lour vendi</i>; d’altra
parte invece, al seguito delle preposizioni si scriveva:
<i>une d’eles, avec eles</i>, ossia <i>una d’elle, con
elle</i>, non <i>una di loro</i>, o <i>con loro</i><a class="tag" id="tag16" href="#note16">[16]</a>.
</p>

<p>
Inoltre non vorrò scordarmi di aggiungere
come quello che si è detto di <i>me, mi</i>, poi <i>moi</i>;
di <i>te, ti</i>, poi <i>toi</i>, si dee ripetere del pronome
personale riflessivo, <i>se, si</i>, poi <i>soi</i>; ossia che la
prima forma era dell’accusativo ed accompagnatoria
dei verbi, e che la seconda era dei regimi
indiretti ed accompagnatoria delle preposizioni, e
come nell’antico francese, questi istessi pronomi
facendovi l’ufficio da prima quasi esclusivo di possessivi,
dovesse accadere che <i>di me</i> o <i>a me</i> valessero
<i>mio</i>; <i>di te</i> o <i>a te</i> valessero <i>tuo</i>; <i>di sè</i> o <i>a sè</i>
valessero <i>suo</i>: perchè poi in seguito, allorquando
per rispondere ai latini <i>meus, tuus, suus</i>, o meglio
<span class="pagenum" id="Page_liii">[liii]</span>
per riprodurre le arcaiche desinenze genitive <i>mis,
tis, sis</i>, si vollero allungate le prime forme; da
<i>mi</i> uscì <i>mis</i>; da <i>ti, tis</i>; e da <i>si, sis</i>; e però, a
dire <i>mio signore</i>, o <i>signore di me</i>, si scrisse con
Maria di Francia <i>Mis Sire</i>, e poscia <i>messire</i>, da
cui venne quel nostro <i>messere</i>, che ora forse solamente
ci rende una ragione men dubbia della sua
<i>s</i> duplicata.
</p>

<p>
Volendo ancora dire per ultimo alcune altre
poche cose de’ rimanenti pronomi, seguiremo aggiungendo
come, sempre dal bisogno di distinguere
il nominativo dagli altri casi (e ciò tanto più
ne’ pronomi dimostrativi che non potevano ammettere
l’articolo) venne nel nostro volgare la convenienza
dello scrivere <i>questi</i> nel soggetto, e di
lasciar <i>questo</i> per gli altri casi, e così nel nominativo
singolare <i>quelli</i>, e <i>quello</i> nei regimi, facendo
per tal modo simili fra loro i nominativi dei due
numeri singolare e plurale. Infatti parimente i
Francesi dicevano nel nominativo singolare <i>cil</i>, e
ne’ regimi pur singolari <i>cel</i>; <i>cil</i> di nuovo nel nominativo
plurale, e <i>cels</i> ne’ regimi plurali. Ma, la
regola della <i>s</i> caratteristica prevalendo, anche <i>cil</i>
nominativo singolare assunse una <i>s</i> e divenne <i>cils</i>,
e noi pure, invece di <i>quelli</i>, potemmo, con ischiacciamento
della doppia <i>l</i>, scrivere <i>quegli</i>, nè diversamente
dicevano <i>cist</i> tanto nel nominativo singolare
quanto nel plurale, e <i>cest</i> ne’ regimi singolari, e <i>ces</i>
o <i>cez</i> ne’ regimi plurali.
</p>

<p>
Sui quali pronomi insistendo, mi pare possibile
che essi <i>cil</i> e <i>cist</i> non siano dimostrativi semplici e
<span class="pagenum" id="Page_liv">[liv]</span>
radicali, siccome opinano i Grammatici Francesi da
me veduti, ma sieno invece composti, se pure si vorrà
aver ragione di quel <i>c</i> che vi si trova prefisso
all’<i>ille</i> ed all’<i>iste</i> latini. E veramente, solo che un
poco si torni addietro per la popolare latinità, e che
non si voglia ricorrere al rovesciamento della sillabica
finale <i>ce</i><a class="tag" id="tag17" href="#note17">[17]</a>, si incontreranno ne’ comici quelli
<i>eccilla, ecciste</i> (da <i>ecce illa, ecce iste</i> per dimostrare
presenzialmente la persona indicata) dai quali
ci parrà facilmente che una spontanea aferesi, voluta
dalla velocità del dialogo, avrà fatto uscire
<i>cilla</i> e <i>ciste</i> per <i>quella appunto</i> e <i>questi appunto</i>.
Di qui dunque vennero le vedute forme Borgognone
<i>cil</i> e <i>cist</i>; di qui le Piccarde <i>chil</i> e <i>chist</i>; di qui il
<i>chilla</i> e <i>chisto</i> dei così detti regnicoli; di qui finalmente
il <i>quella</i> e <i>questi</i> più schiacciato della maggior
parte d’Italia: mentre per avventura il nostro
neutro <i>ciò</i>, che in Normandia e Borgogna era <i>ceo</i>
o <i>co</i>, e <i>chou</i> o <i>cho</i> in Piccardia, avrà preso origine
per rovesciamento dal latino <i>ho-c</i> od <i>ho-cce</i>.
</p>

<p>
È pure osservabile come i Borgognoni e i Piccardi
amavano di sostituire alla acuta desinenza
Normanna in <i>i</i> la più chiusa e vasta <i>ui</i>: pertanto
essendosi introdotto l’uso di scrivere e di pronunciare
<i>celi</i> (puntualmente il nostro <i>quelli</i>) in luogo
<span class="pagenum" id="Page_lv">[lv]</span>
di <i>cil</i>; e <i>cesti</i> (il nostro <i>questi</i>) in luogo di <i>cist</i>,
questi cotali popoli, per induzione dell’etnica loro
pronuncia, dissero e scrissero invece <i>cestui</i> e <i>celui</i>
venendo così, non solo a confrontare coi nostri <i>costui</i>
e <i>colui</i>, ma insieme a svegliare il sovvenimento
sia delle chiuse profferenze <i>istus</i> ed <i>illus</i>, dai regimi
delle quali potevano muovere queste forme
anche latinamente, sia della insigne varietà di genti
che qui presero antichissima stanza e poterono
quindi anche fra noi provocare i medesimi fonetici
risultamenti.
</p>

<p>
Così nei pronomi relativi può essere soggetto di
brevi parole che in lingua d’oil <i>ki</i> o <i>qui</i>, conservando
il valore del <i>qui</i> latino, fu sempre significativo
il solo soggetto maschile; e <i>ke</i> o <i>que</i>, recente
dal <i>quae</i> materno, valse unicamente il soggetto
femminile, e che soltanto dopo il milledugento cominciò
quella mescolanza la quale attribuendo tutto
a tutto indistintamente, lasciò poi a noi Italiani il
<i>che</i> a far tanti servigi, quanto lunga opera sarebbe
il solo ricordarli distintamente. Ma inoltre in esso
Franzese è notevole che regime diretto di questo
pronome era <i>cui</i> o <i>cuy</i> (<i>quem, quam, quod</i>), e regime
indiretto comune era <i>dont</i>, a valere cioè <i>di
cui</i> (<i>cujus</i>), <i>a cui</i> (<i>cui</i>), <i>da cui</i> (<i>a quo, qua, quo</i>),
così singolarmente come pluralmente, e così per
l’un genere come per l’altro; dal qual modo prendendo
lume di fratellanza i vecchi usi simili del nostro
<i>don</i> o <i>donde</i>, mi pare ancora che si possa fissare
il paradigma di questo pronome presso noi in
antico come segue:
</p>

<p>
<span class="pagenum" id="Page_lvi">[lvi]</span>
</p>

<table class="gener" summary="">
 <tr>
  <td colspan="2" class="center"><span class="smcap">Singolare e Plurale.</span></td>
 </tr>
 <tr>
  <td>&nbsp;</td>
 </tr>
 <tr>
  <td>Soggetto</td> <td><i>chi</i> e <i>che</i></td>
 </tr>
 <tr>
  <td>Regime indiretto</td> <td><i>donde</i>, o <i>di cui</i> o <i>che, a cui</i> o <i>che, da cui</i> o <i>che</i></td>
 </tr>
 <tr>
  <td>Regime diretto</td> <td><i>cui</i> o <i>che</i></td>
 </tr>
</table>

<p>
E non è anche da preterire come questo <i>donde</i>,
prediligendo forse per la preposizione anteposta, il
caso genitivo, venisse spesso a farsi, nelle lingue
neolatine, <i>istrumentale</i>, o ciò che altrimenti direbbesi
<i>causativo</i>: di che poi ne uscirono tanti usi
tenuti per eleganti presso noi, ai quali non è più
chiaro il valore pronominale di questo avverbio,
ma che erano però naturalissimi in quel tempo in
cui si trovavano volgari tutte le sue nozioni, e nei
quali può essere tradotto in <i>di che</i> o <i>di cui</i> più
comunemente.
</p>

<p>
Era pure nell’antico francese una voce, la quale
prima fu <i>alkes</i> od <i>alques</i>, e valse (secondo opina
M.<sup>r</sup> Fallot, che io seguito più da presso) <i>qualche
cosa</i>, poi significò <i>qualche poco di cosa, alcun
che</i>, da ultimo variamente od <i>un poco</i>, od <i>assai</i>.
Per origine una tal voce fu un pronome indeterminato,
dappoi si impiegò avverbialmente applicandola
per lo più all’aggiuntivo, al modo che diciamo: <i>assai
largo, molto bene, ben vasto</i>. Sembrò dunque
al ripetuto ch. Fallot che questo <i>alkes</i> si derivasse
da <i>aliquid</i>; e però se, applicato a quantità od a
misura di cose, valse quanto si è detto, applicato a
tempo significò qualche tempo antecedente o susseguente
secondo poi portava il discorso. Per quella
<span class="pagenum" id="Page_lvii">[lvii]</span>
quasi generale modificazione che nella Lingua Oytana
subirono le sillabe desinenti in <i>l</i>, le voci <i>alkes</i>
od <i>alques</i> divennero in seguito <i>aukes</i> od <i>auques</i>,
e poi, secondo i dialetti, <i>aques, acque, aike, aikes,
aiques, auques, aulques</i> ecc. Vediamone alcuni esempii: — ju
ki ne sai aissi cum niant, et ki aikes
cuyde savoir. — (<i>Serm. di S. Bernardo</i>), cioè: — io
che ne so così come niente, e che <i>qualche
cosa</i> penso sapere. — Non sarà però, a quanto io
stimo, che il lettore non desideri nella mia traduzione
un non so che di più preciso, dovendogli sembrare
che l’<i>aikes</i> sia meglio indeterminato ed assoluto
che non sia il qualche cosa, il quale viene
forse a minorar troppo la presumente ed oltraggiosa
baldanza del nostro amor proprio. Potrà egli
dunque in suo capo prestamente supplire colla voce
<i>anche</i>, e tradurre; <i>e che anche penso sapere</i>. Così
nella nuova Race, di Fabl. et Cont. l. 37, si legge:
</p>

<div class="poem"><div class="stanza">
<p class="i01"><i>A tant une plainne a veue,</i></p>
<p class="i01"><i>Si est auques aseurez.</i></p>
</div></div>

<p>
ossia — allora una pianura ha visto, si è alquanto
assicurato, — dove pure <i>auques</i> è bensì per <i>aliquid</i>
od <i>alcun che</i>, ma dove ancora è patente la
possibilità di tradurre così: <i>si è assicurato anche</i>.
E più innanzi:
</p>

<div class="poem"><div class="stanza">
<p class="i01"><i>Mout ot la dame bon talent</i></p>
<p class="i01"><i>De lui faire auques de ses biens,</i></p>
</div></div>

<p>
cioè: — Molto ebbe la dama buon talento di fargli
alquanto de’ suoi beni, — oppure: <i>di fargli anche
de’ suoi beni</i>, che è similmente reso con fedeltà e
concisione. Da tutto ciò mi pare potersi dedurre
<span class="pagenum" id="Page_lviii">[lviii]</span>
senza violenza che quanto da noi si disse della voce
<i>alkes</i> oytana possa essere ripetuto altresì della italica
<i>anche</i>, cioè che questa potrebbe venir considerata
come un residuo di antico pronome indeterminato,
il quale, dal volgare <i>alquis</i><a class="tag" id="tag18" href="#note18">[18]</a> per <i>aliquis</i>,
era forse <i>alchi</i> od <i>alco</i> e che poi divenne, allungandosi
e componendosi, <i>alcuno</i>: da <i>aliqua</i> od <i>alqua</i>
era per avventura <i>alca</i>, divenuto poscia pel
modo anzidetto <i>alcuna</i>; da <i>aliquid</i> finalmente fu
<i>alche</i>, ed indi (ricordando quel di Donato a Terenzio — habet
enim <i>n</i> littera cum <i>l</i> communionem)
si fece <i>anche</i> tenendo una neutrale significazione,
e per questa passando prontamente a far gli ufficii
di avverbio. Nè è perciò appunto che di tale sua
primigenia nozione non ne conservi qua e colà apparenti
gl’indizii, giacchè quando Dante scrisse:
</p>

<div class="poem"><div class="stanza">
<p class="i01"><i>Mettetel sotto ch’io torno per anche....</i></p>
<p class="i01"><i>Io direi anche, ma io temo ch’ello</i></p>
<p class="i01"><i>Non s’apparecchi a grattarmi la tigna....</i></p>
<p class="i01"><i><span class="dotted">. . . . . . . . . . </span> io sono Oreste,</i></p>
<p class="i01"><i>Passò gridando, ed anche non s’affisse.</i></p>
</div></div>

<p>
lasciò, a quanto mi sembra, intravedere nell’<i>anche</i>
l’<i>aliquid</i> dal quale usciva, riferito a quantità, a
numero od a tempo. E quando Giovanni Villani pose
<i>e con anche genti venne da Lucca</i>, parve trasponesse
la voce a disegno perchè ne trasparissero i
primitivi servigi: e quando finalmente Matteo Villani,
insistendo sulla frase Dantesca, disse: <i>e avendo
i primi mandò per anche</i>, non fece che autorizzare
<span class="pagenum" id="Page_lix">[lix]</span>
sempre meglio in <i>anche</i> la possibilità
dell’accennata derivazione<a class="tag" id="tag19" href="#note19">[19]</a>.
</p>

<p>
E poichè siamo su tali pronomi non mancherò di
far osservare due cose. La prima che <i>altrui</i>, e poi
<i>autrui</i>, non era nell’antico linguaggio di oil altro
che regime indiretto del soggetto <i>altres</i>, giacchè
derivatosi dal latino <i>alterius</i> per mezzo di quella
facile metatesi che, da <i>alter</i> facendo altre, da <i>alterius</i>
faceva <i>altreius</i> ed <i>altruius</i>, non poteva avere
significazione diversa dalla genitiva. Di più,
essendo ristretto così a questo solo servigio, non
abbisognava di segnacaso o di articolo, poichè la
speciale sua desinenza non lo lasciava confondere
cogli altri casi. E da ciò pure si deriva che parimente
presso noi non ne abbisogni, dicendosi: <i>le
cose altrui, la donna altrui</i>, per dire: <i>le cose</i> o
<i>la donna d’altri</i>; e che poi, come già vedemmo
di <i>mio, tuo, suo, loro</i>, passasse spontaneamente a
divenire, sulla forma stessa genitiva del pronome
discretivo <i>alter</i>, un vero aggettivo possessivo di
persona indeterminata, cosicchè <i>l’altrui</i> fu lo stesso
che lo <i>d’altri</i>, ossia <i>quello d’altri</i><a class="tag" id="tag20" href="#note20">[20]</a>. La seconda
che da alius essa lingua d’oil, cui erano prediletti
gli scorti nella pronuncia, fece pure in antico <i>al</i>
ed <i>el</i> nel puntuale significato di <i>altro</i>; dalla quale
semplice forma radicale ne vennero similmente fra
<span class="pagenum" id="Page_lx">[lx]</span>
noi le composte <i>alsì</i> per <i>altresì</i>, <i>altanto</i> per <i>altrettanto</i>
e simili, da ricercarsi ad agio dagli archeofili,
a’ quali mi basta colla presente lezione di
aver almeno svegliato l’appetito delle ricerche.
</p>

<p>
Finalmente aggiungerò come il nostro pronome
coálito <i>ciascheduno</i>, si componga evidentemente di
<i>ciasche</i>, della <i>d</i> epitettica o intercalare, e del complemento
individuante da noi prediletto ne’ pronomi,
cioè <i>uno</i>. Dal che poi chiaramente s’induce come
noi pure Italiani dal <i>quisque</i> latino femmo da prima
<i>ciasche</i>, siccome fecero <i>kaske</i> o <i>casque</i> gli
Oytani, e come indi <i>ciascuno</i> non fosse per conseguente
che una forma composta di quello che
potè essere radicalmente soltanto <i>ciasco</i> e <i>ciasca</i>
e <i>ciasche</i>, strignendo così sempre meglio i legami
che unirono strettamente da prima, e che uniscono
tuttavia abbastanza le due più vicine fra le lingue
sorelle dell’Europa latina.
</p>

<p>
Parecchie altre antiche particolarità del linguaggio
oytano potrei venire io qui raccogliendo,
le quali non tornerebbero per avventura inutili alla
storia della lingua nostra volgare e de’ suoi principali
dialetti; come sarebbe la formazione dei futuri
nel dialetto Borgognone, e l’altra dissimile nel
dialetto Normanno, l’uso nei verbi elegante dell’infinito
invece dell’imperativo<a class="tag" id="tag21" href="#note21">[21]</a>, e l’arcaica scrittura
di tante parole, dalla quale dipendendo appunto la
<span class="pagenum" id="Page_lxi">[lxi]</span>
germana loro nozione, dipende ancor quella di molte
nostre voci tuttavia controverse nella origine, e
per conseguenza nella rispettiva loro più vera significazione.
Ma stimando di essermi per ora adoperato
bastevolmente intorno la utilità di codeste
indagini grammaticali ed istoriche, per invogliar
pure i miei connazionali allo studio dell’antico
francese, tenterò ancora un altro modo, e poi con
esso imporrò fine alla mia lezione.
</p>

<p>
Vorrei cioè persuader loro coll’inducevole argomento
degli esempii che questo istesso francese antico,
non solo può giovare agli etnografi ed ai filologi, ma
può aprire a tutti i nostri scrittori una miniera inesausta
di bellezze italiane, le quali essendo da prima
comuni alle lingue cognate, ora si sono andate od
intralasciando o rimutando così da non aver più libero
corso in ammendue le favelle. Vorrei insomma
ch’essi stimassero come quella fortuna istessa degl’idiomi,
la quale li scompagnò in seguito e li
mandò per vie diverse alla gloria, così che lo imitarsi
al presente scambievole sarebbe in loro un
voler perdere la bellezza individuale acquistata;
com’io diceva quell’istessa Fortuna, considerata
nel buio del Medio-Evo, ci durò invece ad autorevole
testimonio che tanti popoli antichi quanti erano
intorno al mille dalle correnti del Reno al
flutto che flagella Calpe e Pachimo poteano ben dirsi
fratelli, stretti siccom’erano dal potente vincolo
del neolatino, elargito loro da Roma, perchè prima
v’imparassero a riverire il temuto nome degli Augusti,
<span class="pagenum" id="Page_lxii">[lxii]</span>
poscia vi apprendessero ad amare a comune
il santo nome di Gesù Cristo.
</p>

<p>
Ma come potrei io qui far conoscere a’ miei italiani,
anche solo per cenno, una parte almeno di
quei moltissimi autori, i quali scrivendo:
</p>

<div class="poem"><div class="stanza">
<p class="i01"><i>Versi d’amore e prose di Romanzi</i></p>
</div></div>

<p>
in lingua d’oil, sono pure tanto istruttivi per noi,
quanto certo qualsivoglia di quella onorata schiera
di Siculi, a’ quali i Toscani non lasciarono forse
altro onore che quello d’essere stati tra i primi
trovatori in lingua di sì? Certo che un’opera così
lunga non può essere nè del tempo presente, nè del
luogo: per la qual cosa non volendo pure ch’essa
sia interamente desiderata dall’argomento, cercherò
ora di supplirvi in qualche modo collo estrarre dalla
Vita che di Luigi IX il Re Santo di Francia scrisse
il Signore di Gioinville suo contemporaneo, alcuni
fatticelli, i quali possano trovare in sè medesimi
compimento, e traducendoli fedelmente, colla giunta
di solo quanto basti ad integrarli, rendere per guisa
tale ricalcata in nostra lingua l’immagine dell’antica
lingua francese.
</p>

<p>
Se da questo mio fatto ne sorgerà poi nei lettori
il giudizio che pure la stretta mia traduzione
ricordi la prosa del buon secolo della nostra favella,
sia allora finalmente che la lingua d’oil abbia l’amore
di molti italiani, e sia che il volgarizzamento,
di cui io appena esibisco un indizio, venga condotto
a termine da qualcuno, il quale conoscendo intimamente
la natura dei due linguaggi, sappia, col
rendere fedelmente quello del buon Siniscalco di
<span class="pagenum" id="Page_lxiii">[lxiii]</span>
Sciampagna, dare ancora al suo libro quel nativo
colore di italica antichità che possa farlo pienamente
gradevole agl’intendenti.
</p>

<div class="blockquote">
<p>
Questo stampava io nel 1843, e ponea al seguito della
Lezione sei brevi racconti, a maniera di novelle, che furono
poscia riprodotti a parte per occasione di nozze. Le
suddette Novelline non dispiacquero, e fui eccitato da alcuni
amici a compiere la traduzione di tutta la prosa originale
del pio e valoroso Barone di Francia. La impresi
svogliato, e poi, fattomi innanzi nel lavoro, l’ultimai di
buona voglia, ed essa è quella appunto che seguirà qui
tutto appresso.
</p>
</div>

<hr class="silver" />

<div class="chapter">
<p class="title">
LA SESTA CROCIATA.
</p>
</div>

<div class="chapter">
<h2 id="prologo">PROLOGO
<span class="smaller">DELL’ISTORIA.</span></h2>
</div>

<p>
In nome della santissima e sovranissima Trinità,
io Giovanni Sire di Gionville, Gran Siniscalco
di Sciampagna, vuo’ scrivere e redigere in memoria
la vita e’ fatti e’ detti di Monsignor San Luigi che
fu Re di Francia, ciò è quanto io ne vidi ed udii
nel tempo ed ispazio di sei anni intieri<a class="tag" id="tag22" href="#note22">[22]</a> istando in
sua compagnia nel santo viaggio e pellegrinaggio
d’oltremare, e di poi appresso che ne fummo rivenuti<a class="tag" id="tag23" href="#note23">[23]</a>.
E questo Libro è divisato in due parti. La
prima parte parla ed insegna siccome il detto Signore
Re San Luigi si resse e governò secondo Dio
e nostra Madre Santa Chiesa, al profitto e utilitade
di suo Reame. La seconda parte parla di sue grandi
cavallerie e fatti d’arme, a fine di ritrarre l’una
<span class="pagenum" id="Page_2">[2]</span>
appresso l’altra, e così ischiarare e scaltrire lo intendimento
di coloro che le leggeranno o udiranno.
Per le quali cose si potrà vedere e conoscere chiaramente
che giammai null’uomo di suo tempo vivente,
dal cominciamento di suo regno insino alla
fine, non ha vissuto sì santa e giustamente come
egli fece. Pertanto mi sembra ch’uomo non gli ha
mica sin qui fatto a bastanza, non essendo stato
messo nel novero de’ Martiri per le grandi pene
ch’elli sofferì nel pellegrinaggio della Croce<a class="tag" id="tag24" href="#note24">[24]</a>, perchè
in così come Nostro Signore Iddio è morto per
lo umano lignaggio in sulla Croce, a simigliante
morì crociato a Tunisi lo buon re San Luigi. E perciò
che nullo bene è a preferire all’anima ragionevole,
per tale cagione comincerò io dalla prima
parte che parla de’ suoi buoni insegnamenti e sante
parole indiritte allo nutricamento dell’anima.
</p>

<div class="chapter">
<p>
<span class="pagenum" id="Page_3">[3]</span>
</p>

<h2>PARTE PRIMA
<span class="smaller">DELL’ISTORIA.</span></h2>

<h3 id="cap1-1"><span class="smcap">Capitolo I.</span>
<span class="smaller">Di alcune sante parole che il buon Re disse a me e ad
altri.</span></h3>
</div>

<p>
Quel santo uomo che fu Re San Luigi tutta sua
vita amò e ridottò Dio di tutto suo podere, siccome
bene apparve nelle opere sue, poi che, siccome
Dio è morto per lo suo popolo, altresì ha messo il
buon Re più volte suo corpo in dannaggio ed avventura
di morte per lo popolo di suo reame come
sarà tocco qui appresso. E come il buon Signore
Re amasse il suo popolo di fino amore bene apparve
in ciò che, istando una fiata in grande malattia che
avealo sorpreso in Fonte-bell’-acqua, che l’uomo
dice Fontanabelò, disse a Monsignor Luigi suo figliuolo
primo nato<a class="tag" id="tag25" href="#note25">[25]</a>: «Bel figliuolo, io ti priego
che tu ti faccia amare al popolo di tuo reame,
perchè veramente io amerei meglio che uno
<span class="pagenum" id="Page_4">[4]</span>
Scozzese venuto d’Iscozia<a class="tag" id="tag26" href="#note26">[26]</a> o qualunque altro
lontano straniero governasse il popolo del Reame
bene e lealmente, che tu ti reggessi sprovvedutamente
e a rimprovero.»
</p>

<p>
Il santo Re amò tanto verità che ai Saracini
ed infedeli proprii non volle elli giammai mentire,
nè disdirsi di cosa che loro avesse promessa, non
ostante ch’e’ fussono suoi nimici, come toccato
sarà qui appresso. Di sua bocca fu egli molto sobrio
e casto; chè anche in giorno di mia vita, non
gli udii divisare od appetire nulla vivanda, nè
grande apparecchio di cose deliziose in bere ed in
mangiare, come fanno molti ricchi uomini, anzi
mangiava e prendeva pazientemente, ciò che gli si
apprestava e metteva dinanzi. In sue parole fu egli
sì appensato che giammai non gli udii dire malvagia
parola d’alcuno, nè anche gli udii nomare il
diavolo, tuttocchè tal nome sia bene isparso, ed al
presente molto comune per lo mondo, ciò ch’io
credo fermamente non essere punto aggradevole a
Dio, ma anzi molto spiacente<a class="tag" id="tag27" href="#note27">[27]</a>. Suo vino attemperava
per misura, secondo la forza e virtù che avea
il vino, e ch’e’ poteva portar acqua. Di che una
fiata mi domandò egli in Cipri perchè io non mettea
acqua in mio vino. Ed io gli risposi che ciò
<span class="pagenum" id="Page_5">[5]</span>
faceva per li medici e cerusici, i quali mi dicevano che
io aveva una grossa testa ed una fredda forcella<a class="tag" id="tag28" href="#note28">[28]</a> si
ch’io non avrei podere d’indurarla. E il buon Re
mi disse ch’essi m’ingannavano, e mi consigliò di
attemprarlo, e che se io non apprendeva a temperarnelo
in giovinezza, e che poi il volessi fare in
vecchiezza, le gotte e le malattie ch’io aveva nella
forcella mi crescerebbono più forte, ovvero s’io
bevessi vin puro in vecchiezza, che ad ogni otta
me ne inebrierei, ciò poi che a valentuomo riesce
in cosa troppo laida. Il buon Signore Re mi domandò
una fiata s’io voleva essere onorato in
questo mondo presente, e nella fine di me avere
il Paradiso. A che io risposi che sì, e ch’io
li vorría bene così appunto. Allora mi disse egli:
guardatevi dunque bene che voi non facciate nè
diciate alcuna villana cosa a scienza vostra, ma sì
vi reggiate che, se tutto il mondo sapesse e conoscesse
vostro fatto o vostro motto, voi non aveste
onta e vergogna di dire: io ho ciò fatto, io ho ciò
detto. E mi disse parimente ch’io giammai non ismentissi
nè disdicessi nulla di ciò ch’elli direbbe
davanti a me, se pur così fosse ch’io per ciò non
ne avessi a sofferire onta, dannaggio o peccato: e
aggiungeva che soventi volte del disdire alcuno
surgono dure parole e rudi, donde spesse fiate gli
uomini s’intraferiscono e diffamano sino a restarne
molti morti e disfatti.
</p>

<p>
<span class="pagenum" id="Page_6">[6]</span>
</p>

<p>
Egli diceva altresì che l’uomo si dovea portare,
vestire ed adornare secondo suo stato e condizione,
e tuttavia di mezzana maniera, affinchè li
prodi uomini ed antichi di questo mondo non potessono
dire nè proverbiare a lui: <i>tu fai troppo</i>;
e così che li giovani non potessero dire: <i>tu fai
poco, nè fai punto d’onore al tuo stato</i>. E per ciò
mi rimembro io che, toccando una fiata a monsignor
lo Re di presente, del buon Signore Re che
fu suo padre, intorno alla pompa e burbanza d’abbigliamenti
e di cotte ricamate che or comunalmente
si portano sull’arme, io gli diceva ch’unque
mai, nella via d’oltremare, ov’io fui con suo padre
e sua oste, non vidi una sola cotta ricamata,
nè quella del Re, nè quella d’altri. Al che mi rispose
che a torto egli le avea ricamate di sue
armi, e che le eran costate otto lire di parisini; ed
io gli dissi che meglio le arebbe impiegate donandole
per Dio, e facendo sue cotte di buon zendado
rinforzato battuto all’armi sue come lo Re suo padre
faceva.
</p>

<h3 id="cap2-1"><span class="smcap">Capitolo II.</span>
<span class="smaller">Di due questioni che ’l buon Santo Re m’indirizzò.</span></h3>

<p>
Il buon Re m’appellò una fiata aggiugnendo
ch’e’ voleva parlarmi per lo sottil senno ch’elli diceva
conoscermi; ed in presenza di molti mi disse:
io ho chiamati questi Fratelli che qui sono, e vi fo
una questione e dimanda di cosa che tocca Dio; e
la domanda fu tale: Siniscalco, che è Dio? ed io
gli risposi: Sire, egli è sì buona e sovrana cosa che
<span class="pagenum" id="Page_7">[7]</span>
migliore non può essere. Veramente, disse egli, ciò
è molto bene risposto, perchè questa vostra risposta
è scritta in questo libretto che tengo in mia
mano. Ora altra domanda vi fo io, cioè: lo quale vi
amereste meglio, essere misello e lazzero<a class="tag" id="tag29" href="#note29">[29]</a>, od aver
commesso e commettere uno peccato mortale?
Ed io, che anche non gli voleva mentire, gli risposi,
che io amerei meglio aver fatto trenta peccati
mortali che essere misello. E quando li Fratelli
si furo dipartiti di là, egli mi richiamò tutto solo,
e mi fece sedere a’ suoi piedi e mi disse: Come avete
osato voi dire ciò che avete detto? Ed io gli
risposi che ancora io lo diceva: perchè così elli mi
parlò: Ah folle musardo, musardo, voi vi siete ingannato,
perchè voi sapete che nulla sì laida miselleria
non è, come d’essere in peccato mortale,
e l’anima la quale vi è, è simigliante allo avversario
dello ’nferno; per che nulla sì laida miselleria
non può essere. E ben è ciò vero, proseguì egli,
perchè quando l’uomo è morto egli è sano e guarito
di sua lebbra corporale; ma quando l’uomo,
che ha fatto peccato mortale, muore, elli non sa
punto, nè è certano d’avere avuto a sua vita un
tale ripentimento che Dio gli voglia abbandonare
il perdono. Per che grande paura deve elli avere
che quella lebbra di peccato gli duri lungamente,
e tanto quanto Dio sarà in Paradiso<a class="tag" id="tag30" href="#note30">[30]</a>. Per tutto ciò
<span class="pagenum" id="Page_8">[8]</span>
vi prego, seguitò egli, che, innanzi per lo amore di
Dio, e poi per lo amore di me, vi ritornate questo
mal detto in vostro cuore, e che voi amiate molto
meglio che lebbra ed altri mali ed iscapiti vi venissero
al corpo, che commettere in vostra anima un
sol peccato mortale, che è lebbra e ladronaia sì infame<a class="tag" id="tag31" href="#note31">[31]</a>.
</p>

<p>
Così in quella m’inchiese s’io lavava i piedi ai
poveri il giorno del Giovedì santo: ed io gli risposi:
bah! alla malora! già li piedi di que’ villani non laverò
io mica. Veramente, diss’egli, ciò è detto oltre
male, perchè voi non dovete mica avere in disdegno
ciò che Dio fece per nostro insegnamento: chè
elli, il quale era il Maestro e ’l Signore, lavò nel
detto giorno li piedi agli Apostoli, e loro disse che
in così com’egli, che era Maestro, loro avea fatto,
che similmente essi facessono gli uni agli altri. A
tanto dunque vi prego che per l’amore di lui e di
me lo vogliate accostumar di fare quind’innanzi. E
già egli amò tanto tutte genti che temevano ed amavano
Dio perfettamente, che per la grande noméa
ch’elli udì sonare di mio fratello Sir Egidio il
Bruno, il quale pur non era di Francia, di temere
e amar Dio altresì com’elli facea, sì gli donò la
Connestabilía di essa Francia.
</p>

<p>
<span class="pagenum" id="Page_9">[9]</span>
</p>

<h3 id="cap3-1"><span class="smcap">Capitolo III.</span>
<span class="smaller">Qui conta di Maestro Roberto di Sorbona.</span></h3>

<p>
Avvenne un’altra fiata che per lo grande rinômo
ch’elli udì di Maestro Roberto di Sorbona
d’esser prod’uomo, egli lo fece venire a lui e bere
e mangiare a sua tavola<a class="tag" id="tag32" href="#note32">[32]</a>. Ora eravamo un tal dì
egli ed io beendo e mangiando alla tavola del detto
Signore Re, e parlavamo consiglio a cheto l’uno
all’altro<a class="tag" id="tag33" href="#note33">[33]</a>. Il che vedendo il buon Re ci riprese in
dicendo: Voi fate male di consigliarvi qui, parlate
alto affinchè i vostri compagni non dubitino che voi
parliate d’essi in male; se in mangiando di compagnia
voi avete a parlare alcuna cosa che sia piacente
a dirsi, sì allora parlate alto che ciascuno vi
intenda, o se non, tacetevi.
</p>

<p>
Quando il buon Re era in gioia, elli mi faceva
questioni, presente Maestro Roberto, talchè e’ mi
domandò una fiata: Siniscalco, or mi dite la ragione
per la quale avviene che prode uomo val
meglio che giovane uomo<a class="tag" id="tag34" href="#note34">[34]</a>. Allora cominciò briga
e disputazione in tra Maestro Roberto e me. E
quando noi avemmo lungamente dibattuta e disputata
la questione, il buon Re rendette la sentenza,
e disse così: Maestro Roberto, io vorrei bene avere
<span class="pagenum" id="Page_10">[10]</span>
il nome di produomo, ma ch’e’ fusse buon produomo,
ed il rimanente vi dimorasse, perchè produomo
o probuomo è sì gran cosa e sì buona, che
anche solo nel motto riempie tutta la bocca. Ed al
contrario diceva il buon Signore Re che mala cosa
era l’altrui prendere, poichè il <i>rendere</i> era sì grieve
che solamente a nomarlo scortecciava la bocca,
e ciò pe’ due <i>r-r</i> che vi sono, li quali vi stanno a
significanza delli rastri dello avversario, lo quale
tuttodì attira a sè ed arronciglia coloro che vorrebbono
rendere lo avere od il mobile altrui; ed in
così elli seduce usurieri e rapitori, e li ismuove di
donare in fin di vita alla Chiesa loro usure e rapine
per Dio, ciò ch’e’ dovrebbono invece non donare ma
rendere, e ben sanno a cui. Ed istando sovra questo
proposito, comandò che io dicessi di sua parte
allo re Tebaldo di Navarra suo genero, ch’elli si
prendesse guardia di ciò ch’e’ faceva, e ch’elli non
ingombrasse sua anima, credendo poi esserne quieto
pe’ gran danari ch’elli donava e lasciava al Munistero
de’ Fratelli Predicatori di Provino; con ciò sia
che il saggio uomo intanto ch’e’ vive, deggia fare
tutto in così che far dee buon esecutore di testamento,
ciò è primieramente e avanti altra ovra restituire
e ristabilire i torti e’ gravami fatti ad altrui
dal trapassato, e solo del residuo avere proprio di
quel morto fare le elemosine ai poverelli di Dio:
così come il Diritto scritto lo insegna<a class="tag" id="tag35" href="#note35">[35]</a>.
</p>

<p>
<span class="pagenum" id="Page_11">[11]</span>
</p>

<p>
Il santo Re fu un giorno di Pentecoste a Corbello
accompagnato da ben trecento cavalieri, ove
noi eravamo Maestro Roberto da Sorbona ed io. Ed
il re appresso desinare si discese alla rinchiostra
lasciando la cappella, e andò parlare al Conte di
Brettagna, di chi Dio abbia l’anima, padre del
Duca che è al presente. E davanti tutti gli altri mi
prese il detto Maestro Roberto al mantello, e mi
domandò, alla presenza del Re e di tutta la nobile
compagnia: Ditemi, per vostro senno, se il Re si
sedesse in questo chiostro, e voi andaste sedere in
suo banco più alto di lui, sarestene voi a biasmare?
Al che io risposi che: sì veramente. Or dunque,
riprese egli, siete voi bene a biasmare, quando voi
siete più riccamente vestito di mantello che ’l Re nostro
Signore. Per che di tratto io gli dissi; Maestro
Roberto, Maestro Roberto, io non son mica a biasmare,
salvo l’onore del Re e di voi; poi che
l’abito ch’io porto, tale che lo vedete, me l’hanno
lasciato mio padre e mia madre, e non l’ho io punto
fatto fare di mia autorità. Ma il contrario, è di voi,
donde siete ben forte a biasimare e riprendere,
dacchè voi, che siete figliuolo di villano e di villana,
avete lasciato l’abito di vostro padre e di
vostra madre, e vi siete vestito di più fino cammellino<a class="tag" id="tag36" href="#note36">[36]</a>
che ’l Re non è. Ed allora io presi il panno
del suo sorcotto e di quello del Re, e giuntili l’uno
presso l’altro, seguitai: or riguardate s’io ho detto
il vero. Ed allora il buon Re imprese a difendere
<span class="pagenum" id="Page_12">[12]</span>
Maestro Roberto di parole, ed a covrirgli suo onore
di tutto suo podere in mostrando la grande umiltà
che era in lui e com’egli era pietoso a ciascuno.
Appresso queste cose il Re si trasse, ed appellò
Monsignor Filippo padre del Re vivente, ed il Re
Tebaldo suoi figliuoli<a class="tag" id="tag37" href="#note37">[37]</a> ed assisosi all’uscio della
Cappella, mise la mano a terra e disse ai suddetti
figliuoli: Sedetevi qui presso di me ch’uomo non vi
vegga. Ah! Sire, dissono quelli, perdonateci, se vi
piace, ma egli non ci appartiene di sedere sì presso
di voi. Ed egli allora, rivolto a me: Siniscalco, sedetevi
qui. Ed io tosto il feci così da presso che la
mia robba toccava la sua. Ciò fatto, li fece assidere
accanto a me, e allora soggiunse: Gran male avete
fatto, quando voi che siete miei figliuoli, non avete
fatto da prima ciò ch’io vi ho comandato: or guardatevi
che giammai egli non vi avvenga. Ed essi
risposero, che non più. Ed elli allora mi va a dire che
ci aveva appellati per confessarsi di ciò che a torto
aveva difeso e mantenuto Maestro Roberto contro
di me; ma diss’egli, io lo feci perchè il vidi così
isbaito che aveva assai mestieri di chi ’l soccorresse
ed atasse: essere bensì vero che si dee vestire onestamente
ad esserne o meglio amato da sua donna,
o più pregiato dai minori, ma non così che ’l
vestirsi e il portarsi ecceda misura di proprio
stato: doversi insomma l’uomo mostrar fuora di
tal maniera che vecchiezza non dica: tu troppo
<span class="pagenum" id="Page_13">[13]</span>
fai, nè giovinezza: fai poco, siccome fu avvertito
d’innanzi.
</p>

<h3 id="cap4-1"><span class="smcap">Capitolo IV.</span>
<span class="smaller">Di due insegnamenti che ’l Re mi diede.</span></h3>

<p>
Qui appresso udirete uno insegnamento che il
buon Re mi diede a conoscere. Era il tempo in che
si rivenìa d’oltremare e si stava tutto dinanzi l’isola
di Cipri, quando per uno vento, che l’uomo
appella Garbino, il quale non è punto l’uno dei
quattro venti maestri regnanti in mare, ecco che
la nostra nave urtò e donò un gran colpo ad uno
rocco talmente che li marinai ne furono tutti perduti,
e disperati, stracciandone loro robbe e loro
barbe. Di che il buon Re salì fuori del letto tutto scalzato,
non avendo più che una cotta, e si andò a
gittar in croce davanti il Corpo prezioso di Nostro
Signore, come colui che non ne attendea che la
morte. E tantosto appresso s’appaciò il fortunale,
e la nave surse disimpedita e rigallò come in giolito.
Alla dimane mi appellò ’l Re e mi disse: Siniscalco,
sappiate che Dio ieri ci ha mostro una parte di suo
gran podere, poichè uno di que’ venti piccolini, che
a pena gli sa uomo nominare, ha pensato annegare
il Re di Francia, sua donna, suoi figliuoli e famiglia.
E dice Santo Anselmo che ciò è una minaccia
di Nostro Signore, altresì come s’egli volesse dirci:
Ora vediate e conosciate che, s’io l’avessi voluto
permettere, ne sareste stati tutti sommersi. Al che
è da rispondere: Sire Iddio, e perchè ne minacci
tu? se la minaccia che tu ne fai non è punto per
<span class="pagenum" id="Page_14">[14]</span>
tuo prode nè per tuo vantaggio; poichè, se tu ne
avessi tutti perduti, tu non ne saresti già più povero,
ed in così non più ricco se tutti salvati? Certo
dunque il tuo minacciare è per nostro profitto, non
per tuo, quando noi il sappiamo conoscere e intendere.
Or bene dunque Siniscalco, seguitò il Re, di
queste tali minacce noi dobbiamo intendere che se ci
ha in noi cosa a Dio dispiacente, che noi la debbiamo
rattamente levare e così per simigliante vi debbiamo
riporre ciò che sappiamo essergli in piacere
che sia fatto. E se così faremo Nostro Signore ci
donerà più di bene in questo mondo e nell’altro che
non ne sapremmo divisare, e se faremo altrimente,
egli farà di noi ciò che il Signore fa del malvagio
sergente, il quale, se per la minaccia non si corregge,
ed il Signore lo fiere nel corpo, ne’ beni e
sino a la morte, e a peggio se possibile è anche.
Dunque in così farà Nostro Signore al peccatore
malvagio che per sua minaccia non si vuole ammendare,
e lo colpirà in sè e nelle cose sue crudelmente.
</p>

<p>
Il buon sant’uomo Re si sforzò di tutto suo podere
a farmi credere fermamente la Legge Cristiana
che Dio ci ha donato, così come voi udirete qui appresso.
Dicevami dunque che noi dobbiamo sì fermamente
credere gli articoli della Fede, che per
nullo iscapito che ce ne possa venire al corpo non
ci lasciam trascorrere a fare nè dire il contrario. E
inoltre diceva che lo inimico dell’umana natura che
è il diavolo, è sì sottile, che, quando le genti muoiono,
egli si travaglia di tutto suo podere a farle
<span class="pagenum" id="Page_15">[15]</span>
morire in alcun dubbio degli articoli della Fede: chè
egli vede e conosce bene ch’e’ non può togliere all’uomo
le buone opere ch’esso ha fatto, e che ne ha perduto
l’anima s’elli muore in secura credenza della
fede cattolica. Per ciò dee l’uomo prendersi guardia
di questo affare, ed averci tale securtà di credenza
ch’e’ possa dire all’inimico quando gli dà
tale tentazione: Vattene nimico di nostra natura,
tu non mi getterai già fuori di ciò che credo fermarmente,
cioè delli articoli della mia Fede, anzi meglio
amerei che tu mi facessi tutte le membra dilaccare;
poichè io voglio vivere e morire puntualmente
in questa credenza. E chi così fa vince lo inimico
di quell’arma istessa, donde esso nimico voleva
ucciderlo.
</p>

<p>
Pertanto diceva il buon Re che la Fede e credenza
di Dio era tal cosa a che noi avremmo dovuto
accomodarci senza dubbio alcuno, anche se
non ne fossimo noi certificati soltanto che per lo udir
dire. E su questo punto mi fece il buon Signore una
domanda, cioè: Comente mio padre avea nome. Ed
io gli risposi ch’elli avea in nome Simone. Or per
qual modo il sapete voi? diss’egli: ed io gli dissi
che ben n’era certo e lo credea fermamente per ciò
che mia madre lo mi avea detto molte volte. Adunque
soggiunse egli, dovete voi credere perfettamente
gli articoli della Fede per ciò che gli Apostoli di
Nostro Signore ve lo testimoniano, in così come
voi udite cantare al <i>Credo</i> tutte le Domeniche. E
su tale proposito mi disse egli che uno Vescovo di
Parigi, nomato in suo dritto nome Guglielmo, gli
<span class="pagenum" id="Page_16">[16]</span>
contò un giorno che uno gran Maestro in Divinità
gli era venuto innanzi per parlare e consigliare se
medesimo a lui. Ma che, come e’ fu per dire suo
caso, si prese a piagnere molto forte e duramente.
Per che il Vescovo cominciò ad ammonirlo dicendo:
Maestro, non piangete punto e non vi togliete di
conforto, perchè sappiate veramente che nullo
non può essere peccatore sì grande che Dio non
sia più possente di perdonargli. Ah! disse il maestro,
Monsignor lo Vescovo, che io non ne posso
altro che piagnere, poichè mi dubito di essere miscredente
ad uno punto, e questo è ch’io non posso
essere asseverato in cuore del santo Sagramento
dello Altare in così come Santa Chiesa lo insegna
e comanda a credere; e veggio bene che ciò mi viene
di tentazione dello inimico. Maestro, disse allora
il Vescovo, or mi dite, quando l’inimico vi invia
tale tentazione, e vi dispone per a tale errore, v’è
egli in piacere? Rispose il Maestro: certamente
non mai, ma al contrario mi dispiace e m’annoia
tanto che più non potrebb’essere. Or bene, disse il
Vescovo, io vi domando se voi prendereste oro nè
argento nè alcuno bene mondano per rinegare di
vostra bocca niente che toccasse al Santo Sagramento
dello Altare nè ad alcuno de’ Sagramenti
della Chiesa? Veramente, rispose il Maestro, siate
certo che nulla cosa terrena non è, di che io ne volessi
aver preso, e che anzi amerei meglio mi distroncassero
tutto vivo a membro a membro, che
aver rinegato il minimo dei detti Santi Sagramenti.
Adunque il Vescovo gli mostrò per esempio il grande
<span class="pagenum" id="Page_17">[17]</span>
merito ch’egli acquistava nella pena ch’e’ sofferiva
della tentazione, e gli disse così: — Maestro, voi
sapete che ’l Re di Francia guerreggia contro ’l Re
d’Inghilterra, e sapete che il castello ch’è il più
presso della marca<a class="tag" id="tag38" href="#note38">[38]</a> de’ detti due Re si è la Roccella
in Poitù; dunque rispondetemi: Se lo Re di
Francia vi avesse dato balìa di guardargli il castello
della Roccella che è si presso della marca,
ed a me l’avesse data sopra il castello di Montelery
che è nel fino cuore di Francia; a quale dovrebbe
il Re, nel termine di sua guerra, saper miglior
grado, a voi od a me di aver guardati di perdita
i suoi castelli? — Certo, Monsignore, disse il
Maestro, io credo che ciò sarebbe a me che gli avrei
bene guardata la Roccella, la quale è in luogo
più dubitoso, e ci è la ragione assai buona. — Maestro,
disse allora il Vescovo, io vi certifico che mio
cuore, gli è tutto simigliente al castello di Montelery,
perchè io del Santo Sagramento dell’Altare,
e così degli altri, ne sono così asseverato che non
me ne viene dubbio neuno. Per tanto vi dico come
per uno grado che Dio nostro Creatore mi sa di
ciò ch’io li creda securamente ed in pace, che
bene a doppio ve ne sa egli grado di ciò che voi
gli guardiate vostro cuore in perplessità e tribolazione:
donde io vi dico che molto meglio gli piace
in questo caso il vostro stato che non il mio, e sònovene
di ciò ben gioioso, e vi prego l’abbiate in
sovvenenza, ed egli vi soccorrerà certo al bisogno.
Quando il Maestro ebbe tutto ciò inteso e col cuore
<span class="pagenum" id="Page_18">[18]</span>
ascoltato, s’agginocchiò innanzi ’l Vescovo, e si
tenne di lui molto contento e ben pago.
</p>

<h3 id="cap5-1"><span class="smcap">Capitolo V.</span>
<span class="smaller">Anche della istessa materia e del governo della sua vita.</span></h3>

<p>
Un’altra fiata il santo Re mi contò che ad
un’otta in Albigese le genti del paese mossero all’incontra
del Conte di Monforte, che allora guardava
per lo Re la terra di Albigese, e gli dissono
venisse a vedere il Corpo di Nostro Signore, lo
quale era divenuto in carne ed in sangue entro le
mani del Prete offerente, donde essi erano al tutto
meravigliati. Ed il Conte rispuose loro: Andatevi
voi altri che ne dubitate, perchè, quanto a me,
io credo perfettamente e senza dubbio il Santo Sagramento
dello Altare, siccome nostra madre santa
Chiesa ne lo testimonia ed insegna; talchè io spero,
in credendolo così, averne corona in Paradiso più
che gli Angioli, i quali creder lo deggiono poichè
il vedono a faccia a faccia.
</p>

<p>
Ancora mi contava il buon santo Re, che una
volta avvenne che nel Munistero di Cluny ebbevi
grande disputazione di Cherici e di Giudei; e che
là si trovò un Cavaliero vecchio ed antico, lo quale
richiese finalmente allo Abbate di quel Munistero,
ch’elli pure avesse un poco d’udienza e congedo di
parlare; il che per Messer lo Abbate, il quale non
sospicava a dove volesse uscire, gli fu a gran pena
ottriato. E allora il buon Cavaliero si lieva ritto di
sopra la gruccia ch’egli portava a sostegno, e dice
che gli si faccia venire appresso il più gran Maestro
<span class="pagenum" id="Page_19">[19]</span>
di que’ Giudei. E come questo gli fu assentito, il
Cavaliero gli va fare questa dimanda: Maestro, rispondete;
credete voi nella Vergine Maria che portò
il nostro Salvatore Gesù Cristo nel fianco suo e poscia
nelle sue braccia, e credete voi ch’ella l’abbia
Vergine partorito, e sia madre di Dio? A che il
Giudeo rispose che di tutto ciò egli non credeva
neente. E il Cavaliero gli disse: Molto follemente
avete risposto, e siete pazzamente ardito quando
voi, che non lo credete, siete entrato per negarla
in suo Munistero ed in sua magione; e che ciò sia
veramente voi di presente lo apparerete; ed in così
dicendo, egli leva sua gruccia, e fiere il Giudeo
bene stretto sopra l’orecchio, tanto ch’egli lo stende
a terra del colpo. E ciò veggendo gli altri Giudei,
lievano il lor Maestro, e se ne fuggono così
che ne dimora finita la disputazione de’ Cherici e
de’ Giudei. Allora venne lo Abbate turbato in viso
a quel Cavaliero, e gli disse: Sir Cavaliero, voi avete
fatto strana follía di ciò che avete colpito e
non argomentato. E il Cavaliero gli rispose: Ma
voi avete fatto ancora più grande follía dello avere
così assembrata e sofferta una tale e sì lunga disputazione
di errori; perchè qui entro ci avea gran
quantità di Cristiani buoni ma grossi, i quali se ne
sarebbono andati miscredenti e torbi per lo argomentoso
gergo delli Giudei. — E così vi dico io,
soggiunsemi di suo il Re, che nullo, se non è gran
Cherco e Teologante perfetto, non dee disputare
con Giudei; ma si dee l’uomo laico, quando elli
ode male dire della Fede Cristiana, difendere la
<span class="pagenum" id="Page_20">[20]</span>
cosa non già solamente di parole, ma a buona
spada pugnante e tagliante, non a vincere l’errore
dello intelletto, ma ad attutire lo scandolezzo
della bocca.
</p>

<p>
Il governamento della vita ebbe tale, che tutti
li giorni udiva le ore canoniche in nota, ed una
Messa bassa di <i>requiem</i>, e poi l’officio del giorno
di Santo o Santa. Appresso desinare sempre in letto
si riposava, e poi, quando n’era surto, dicea le
preci de’ morti con uno de’ suoi cappellani, e poi
Vespro, indi tutte le sere udía la Compieta.
</p>

<h3 id="cap6-1"><span class="smcap">Capitolo VI.</span>
<span class="smaller">Di un insegnamento che un buon Cordigliere diede al Re,
e come ’l Re non l’obbliasse punto.</span></h3>

<p>
Un giorno fu che uno buon Cordigliere venne
tutto dinanzi il Re al castello di Yeres, ove noi
discendemmo di mare, e gli disse per maniera d’insegnamento,
ch’elli avea letta la Bibbia ed altri
buoni libri parlanti de’ Principi miscredenti, ma
che giammai elli non trovò che Reame si perdesse,
foss’egli in tra credenti o scredenti, fuorchè per
diffalta di dirittura. Si prenda or dunque, disse il
Cordigliere, ben guardia il Re ch’io qui veggio e
che se ne va in Francia, sicchè faccia amministrare
buona giustizia e drittura diligentemente al
suo popolo, a ciò che Nostro Signore gli soffra e
permetta gioire di suo Reame e tenerlo in pace e
tranquillitade tutto il corso della sua vita. Ed egli
si dice che questo buono e pro’ Cordigliere, il quale
<span class="pagenum" id="Page_21">[21]</span>
insegnò il Re sì adrittamente, giace a Marsiglia là
ove Nostro Signore fece per lui molti buoni miracoli.
E ben sappiate ch’esso buon Cordigliere non
volle anche dimorare col Re, per preghiera e richiesta
ch’e’ gliene facesse, più che una sola giornata!
</p>

<p>
Il buon Re non obbliò punto l’insegnamento del
Cordigliere, anzi ha governato suo Reame bene e
lealmente secondo Dio, ed ha sempre voluto che
Giustizia sia fatta ed amministrata, come voi udirete.
Perchè di costume, dopo che il Sire di Neelle,
e il buon Signore di Soissone, io, ed altri de’ suoi
prossimani, eravamo stati a la Messa, egli bisognava
che noi andassimo udire li <i>Piati de la Porta</i>,
ciò che di presente suol dirsi <i>Le richieste del
Palazzo</i> a Parigi. E, quando il buon Re era al mattino
venuto della Chiesa, elli ci inviava cherére, e
ci domandava com’era ita nostra faccenda, e s’egli
ci avea alcuna cosa che non si potesse spacciare
senza di lui. E quando alcuna ne avea, noi gliel dicevamo,
ed egli allora mandava le parti innanzi a
sè, e chiedea loro a che si tenea che non avessero
a grato l’arbitrio offerto da’ suoi savi, e, come
ne avea contezza, tantosto li contentava e metteva
in ragione e drittura; e sempre di buon costume
così seguitò a fare il sant’uomo Re.
</p>

<p>
Molte volte ho veduto ch’esso buon Re, appresso
aver udito Messa in Estate, se ne andava
a solazzo al bosco di Vincenne, e si sedeva al piè
d’una quercia, e ci facea seder tutti accanto a lui,
e tutti quelli che si pensavano aver affare con esso
Re, veniano a parlargli, senza che alcuno Usciere
<span class="pagenum" id="Page_22">[22]</span>
o Valetto desse loro impedimento. E domandava
alto di sua bocca s’egli ci avea nullo che si credesse
a mal partito; e quando più ce n’avea, egli
dicea loro: Amici, sostate e vi si spaccerà l’uno
appresso l’altro. Poi di sovente appellava Monsignor
Pietro di Fontana, e Monsignor Goffredo di
Villetta, e dicea: scioglietemi questi partiti. E
quando avvisava qualche cosa ad ammendare nella
parola di que’ che avvocavano la causa altrui, elli
medesimo tutto graziosamente di sua bocca li riprendea.
Così molte fiate ho veduto che al detto
tempo d’Istate, il buon Re veniva nel Giardino di
Parigi vestito d’una cotta di camellino, di un sorcotto
di bucherame senza maniche, e di un mantello
sovraposto di zendado nero, e faceva là stendere
de’ tappeti perchè vi ci assidessimo accanto a
lui, e là pure spacciava diligentemente il suo popolo,
com’io v’ho detto innanzi del Bosco di Vincenne.
</p>

<h3 id="cap7-1"><span class="smcap">Capitolo VII.</span>
<span class="smaller">Come ’l buon Re sapesse all’uopo difendere i laici da oltraggio,
e come fosse leale e fino guardatore di giustizia
e di pace.</span></h3>

<p>
Io vidi una giornata che tutti li Prelati di
Francia si trovarono a Parigi per parlare al buon
San Luigi, e fargli una richiesta, e quando egli
lo seppe, si rese al Palazzo per là udirli di ciò che
essi volevan dire. E quando tutti furono assembrati,
si fu il Vescovo Guido d’Auserre, che fu
figliuolo di Monsignor Guglielmo di Melot, il quale
cominciò a dire al Re per lo congedo e commune
<span class="pagenum" id="Page_23">[23]</span>
assentimento di tutti gli altri Prelati: — Sire, sappiate
che tutti questi Prelati, i quali qui sono in
vostra presenza, mi fanno dire che voi lasciate
perdere tutta la Cristianità, e ch’ella si perde entro
vostre mani. — Allora il buon Re si segnò della
Croce, e disse: Vescovo, or mi dichiarate come egli
si fa e per quale ragione. — Sire, seguitò il Vescovo,
egli è per ciò che l’uomo non tiene più conto
delle scommuniche: perchè oggidì un uomo amerebbe
meglio morire tutto iscommunicato, che di
farsi assolvere, nè vuol nullamente dare soddisfazione
alla Chiesa. Pertanto, Sire, elli vi richiedono
tutti a una voce, per Dio e perchè così dovete farlo,
ch’egli vi piaccia commandare a tutti i vostri Bailivi,
Prevosti ed altri amministratori di giustizia,
che, ove egli sia trovato alcuno in vostro Reame, il
quale sarà stato un anno e uno giorno continuamente
iscommunicato, ch’essi il costringano a farsi
assolvere col mezzo dell’apprensione de’ beni. E il
Sant’uomo rispose che molto volentieri il commanderebbe
fare di coloro che si trovassono essere tortosi
ed iniqui verso la Chiesa ed il prossimo. A che
il Vescovo, soggiunse ch’e’ non apparteneva a’ laici
a conoscere di loro causa. Ma a ciò rispose il Re
ch’egli non farebbe altramente; e diceva che ciò
sarebbe contro Dio e Ragione ch’egli facesse costrignere
a farsi assolvere coloro, a chi i Cherici
per avventura facessero torto, sì che non potessero
essere uditi in loro buon diritto. E di ciò loro donò
esempio del Conte di Brettagna, il quale per sette
anni ha piatito contro i Prelati di Brettagna, tuttochè
<span class="pagenum" id="Page_24">[24]</span>
scommunicato, e finalmente ha sì ben condotto
e menato sua causa, che il nostro Santo Padre
il Papa li ha condannati inverso il medesimo
Conte. Per che, seguitava dicendo, se dal primo
anno io avessi voluto costringere esso Conte a farsi
assolvere, avrebbe egli dovuto lasciare a que’ Prelati
contro ragione ciò ch’essi gli domandavano
oltre suo volere; il che facendo avrei io grandemente
misfatto in verso Dio ed in verso il detto
Conte di Brettagna. Appresso le quali cose udite
per tutti que’ Prelati, loro convenne satisfarsi della
buona risposta del Re, sicchè non udii più anche che
ne fosse parlato o dimandato pel tempo avvenire.
</p>

<p>
La pace ch’egli fece col Re d’Inghilterra fu
contra la volontà di tutto suo Consiglio, il quale dicevagli: — Sire,
egli ci sembra che voi facciate un
gran male al vostro Reame de la terra che voi donate
e lasciate a questo Re, e ben ci sembra ch’egli
non ci ha alcun diritto per ciò che suo padre la
perdè per appensato giudicamento. — A che rispose
il buon Re ch’egli sapeva bene come ’l Re
d’Inghilterra non ci avesse nessun diritto, ma, diceva
egli, che a buona causa egli bene doveva donargliela,
poichè soggiungeva: Noi due abbiamo
ciascuno l’una delle due sorelle a donna, donde i
nostri figliuoli ne sono cugini germani: egli si conviene
dunque che tra noi sia pace ed unione: ed egli
anche m’è grato di aver fatto in così la pace
col Re d’Inghilterra, per ciò ch’egli è al presente
mio uomo ligio, ciò che non era punto davante.
</p>

<p>
<span class="pagenum" id="Page_25">[25]</span>
</p>

<p>
Finalmente la grande lealtà del Re fu assai conosciuta
nel fatto di Monsignor Rinaldo di Tria,
il quale apportò a quel sant’uomo talune lettere
patenti, per le quali dicevasi ch’elli avea donato agli
eredi della Contessa di Bologna (la quale non
ha guari tempo era morta) la Contea di Dammartino.
Ora su tali lettere il suggello del Re ch’altra
fiata c’era stato, era tutto rotto ed infranto,
sicchè di detto suggello non ci avea più che
la metà delle gambe della imagine del Re e lo sgabello
sul quale essa imagine tenea li piedi. Ora il
Re mostrò le dette lettere a noi che eravamo di suo
consiglio, per consigliarlo sopra ciò. E tutti fummo
d’opinione che ’l Re non era tenuto a mettere in
esecuzione quelle lettere esautorate, e che per ciò
gli eredi non doveano gioire di quel Contado. Ma
egli, pur dubitando, appellò tantosto Giovanni Saracino
suo Ciambellano, e gli disse che gli apportasse
una lettera patente che innanzi gli avea
commandato fare. E quando egli ebbe la lettera veduta,
riguardò attentamente al suggello che vi era
ed al rimanente del suggello delle lettere del detto
Rinaldo, e ci disse: — Signori, vedete qui il
suggello del quale io usava innanzi la partenza
pel mio viaggio d’oltremare, e vedrete anche che
questa rimanenza di suggello rassomiglia a punto
all’impressione del suggello intero, per che non
oserò io, secondo Dio e Ragione, ritenere la suddetta
Contea di Dammartino. Ed allora appellò il
nominato Monsignor Rinaldo di Tria, e gli disse:
Bel Sire, io vi rendo la Contea che voi dimandate.
</p>

<div class="chapter">
<p>
<span class="pagenum" id="Page_27">[27]</span>
</p>

<h2>PARTE SECONDA
<span class="smaller">DELL’ISTORIA.</span></h2>

<h3 id="cap1-2"><span class="smcap">Capitolo I.</span>
<span class="smaller">Della nascita e coronazione del buon Re, e come portò
arme primamente.</span></h3>
</div>

<p>
Qui comincia la seconda parte del presente libro,
nella quale come ho detto dinanzi, voi potrete
udire li grandi fatti e le Cavallerie del buon Re.
Questi, secondo quanto più volte udii dire, fu nato
il giorno e festa di Monsignore San Marco Apostolo
ed Evangelista<a class="tag" id="tag39" href="#note39">[39]</a>. Quel giorno portavansi le
croci a processione in molti luoghi di Francia, e vi
eran dette le croci nere<a class="tag" id="tag40" href="#note40">[40]</a> il che accennò quasi profeticamente
alle genti che in gran moltitudine morirono
crocesignate durante li santi viaggi d’oltremare
in Egitto ed in Cartagine; donde molto gran
<span class="pagenum" id="Page_28">[28]</span>
duolo ne è stato fatto e menato in questo mondo,
ed ora se ne mena gran gioia in paradiso di coloro
che, a gloria della Croce, hanno saputo acquistarlo.
</p>

<p>
Egli fu coronato la prima domenica di Avvento<a class="tag" id="tag41" href="#note41">[41]</a>
della cui Domenica la Messa si comincia a
queste parole: <i>Ad te levavi animam meam</i>, il che
vale a dire: Bel Sire Iddio, io ho levato mia anima
e mio cuore in verso te, e in te mi fido. Nelle quali
parole aveva il buon Re gran fidanza, in dicendole
di sè, e ciò per lo carico grande ch’elli veniva a prendere.
Egli ebbe in Dio molto gran fidanza dall’infanzia
sua sino alla morte; perchè alla fine de’ suoi ultimi
dì sempre invocava Dio i suoi Santi e Sante, e
specialmente aveva egli per intercessori Monsignore
San Iacopo, e Madama Santa Genevieva. Per le
quali cose fu elli guardato da Dio, dalla sua infanzia
sino allo ultimo punto, quanto all’anima sua.
E così per li buoni insegnamenti di sua Madre, la
quale ben l’insegnò a Dio credere, temere, ed amare
in giovinezza, egli ha dippoi bene e santamente
vissuto secondo Dio. Sua Madre gli attrasse
tutte genti di religione e gli faceva udire nelle
Domeniche e Feste, Sermoni riferenti la santa parola
di Dio. Donde più volte rammentò che sua
Madre gli aveva spesso ripetuto che ella amerebbe
meglio ch’e’ fusse morto ch’egli avesse commesso
un sol peccato mortale.
</p>

<p>
E ben gli fu bisogno che di sua giovine età Dio
l’aiutasse, perchè sua madre era d’Ispagna, paese
<span class="pagenum" id="Page_29">[29]</span>
istrano talchè dimorò senza nullo parente nè amico
nel Reame di Francia<a class="tag" id="tag42" href="#note42">[42]</a>. E perciò che li Baroni di
Francia videro lui e Sua Madre come stranieri senza
sopporto fuorchè di Dio, essi fecero del Conte
di Bologna, che era zio del Re suo padre ultimamente
trapassato, il loro capitano, e lo teneano
come per loro Signore e Maestro. Onde avvenne
che, appresso che il buon Re fu coronato
giovincello, per cominciamento di guerra, alcuni
dei detti Baroni di Francia richiesero a sua Madre,
ch’ella loro volesse donare certa gran quantità
di terre nel reame. E per ciò ch’ella nol volle,
non appartenendole di diminuire il Reame oltre il
volere dil figliuol suo ch’era già Re coronato, quei
Baroni si assembrarono tutti a Corbello. E mi contò
il santo Re ch’egli e sua Madre, i quali erano a
Montelery, non ne osarono andare sino a Parigi,
tanto che quelli della Villa li vennero cercare in
arme in molto gran quantità. E mi disse anche che
da Montelery sino a Parigi il cammino era pieno
ed allistato di genti d’arme e di popolo, che a Nostro
Signore gridavano tutti ad alta voce, che gli
donasse vita e vittoria guardandolo e mantenendolo
contra tutti i nemici suoi; il che veramente Dio
fece in alquanti luoghi e passaggi, come voi udirete
qui appresso.
</p>

<p>
Avvenne che i Baroni di Francia si assembraro a
Corbello, e macchinarono intra loro di comune assentimento
ch’e’ farebbono si che ’l conte di Brettagna
si leverebbe contra il Re. E puosero tra loro per
<span class="pagenum" id="Page_30">[30]</span>
gran tradigione, che se il Re li volesse inviare contra
esso Conte, andrebbono bensì al comandamento,
ma non vi menerebbero con loro che due Cavallieri
ciascuno, affinchè più agiatamente il Conte
potesse vincere il buon Re Luigi e sua Madre che
era donna di strania nazione come avete udito. Ed
in così che que’ Baroni promisero al detto Conte di
Brettagna, e così fecero: ed ho udito dire a molti
che il Conte avrebbe distrutto e soggiogato il Re e
sua Madre, se non fusse stata l’aìta di Dio che
giammai non gli fallì. Perchè, come per permissione
divina, al grande bisogno ed alla grande strettezza
del buon Re, il Conte Tebaldo di Sciampagna
si sentì ismosso a voler soccorrerlo<a class="tag" id="tag43" href="#note43">[43]</a>, e di fatto si
partì con ben trecento Cavallieri molto bene in
punto di battaglia, ed arrivarono a buon ora colla
grazia di Dio. Sicchè per lo soccorso di quel Conte
di Sciampagna convenne al Conte di Brettagna
rendersi al suo Signore ed a lui gridare mercè. Ed
il buon Re, che nullamente ne appetiva vendetta,
considerò che la vittoria avutane era stata per la
possanza e bontà di Dio ch’avea promosso il valente
Conte di Sciampagna a venirlo vedere, e ricevve
quello di Brettagna a mercè, ed allora andò il Re
securamente per le sue terre.
</p>

<p>
E qui è a dire siccome talvolta insorgano in alcune
materie delle incidenze, le quali pur si deggiono
<span class="pagenum" id="Page_31">[31]</span>
isporre per servir meglio il proposito, tuttocchè
vi si mostri di lasciar per poco il principale dell’istoria.
E qui è appunto l’occasione di recitarvi
alcune cose che in mestieri tornano a poter bene
intendere il trattato nostro. Perchè diremo tutto
per lo vero così. Il buon Conte Errico di Sciampagna,
detto il Largo, ebbe dalla Contessa Maria
sua donna, che era sorella del Re di Francia e della
fidanzata di re Riccardo d’Inghilterra, due figliuoli,
de’ quali il primogenito ebbe nome altresì Errico,
e l’altro Tebaldo. Errico se n’andò crociato in
Terra Santa col Re Filippo Augusto di Francia e
col Re Riccardo d’Inghilterra, li quali tre assediarono
la città di Acri e la presero. E tantosto che
ella fu presa lo re Filippo se ne rivenne in Francia,
donde elli fu molto biasmato. Dimorò il Re Riccardo
in Terra Santa e là fece grandissimi fatti d’arme
sui miscredenti, e Saracini; tanto che il ridottarono
sì forte, ch’egli è scritto ne’ Libri del Viaggio
della Santa Terra che, quando i piccoli fanciulli
de’ Saracini gridavano, le madri dicevan loro:<i> Vè
qua Re Riccardo che ti vien caendo</i>, e tantosto,
della paura che que’ piccini traevano dal solo udirlo
nomare, essi cagliavano e ammutolivano. E a simiglianti
quando Saracini e Turchi erano al campo,
e ch’e’ cavalli loro, aombrando, barberavano e si
gittavan per paura in sinistro, dicevan loro frizzandoli:
<i>che? credi forse che sia costà Re Riccardo?</i>
Il che tutto sta chiaramente a dimostrare
ch’egli facea su loro di gran fatti d’arme, e ch’egli
n’era a dismisura temuto. Ora quel Re Riccardo
<span class="pagenum" id="Page_32">[32]</span>
tanto procacciò per sue prodezze e bontadi ch’egli
fece dare in donna al Conte Errico di Sciampagna,
ch’era dimorato con lui, Isabella reina di Gerusalemme.
E questo Errico, innanzi sua morte, ebbe
dalla detta Reina sua moglie due figliuole Alice e
Filippa, delle quali la prima fu reina di Cipri, e
l’altra andò in donna a Messer Airardo di Brienne,
donde grande lignaggio è uscito, siccome appare in
Francia e in Sciampagna. Ma di Filippa di Brienne
non vi dirò io nulla al presente, anzi vi parlerò
della Reina di Cipri, per ciò ch’egli licitamente
si conviene a continuare mia istoria, e dirovvene
appunto così.
</p>

<h3 id="cap2-2"><span class="smcap">Capitolo II.</span>
<span class="smaller">Qui conta come seguitò la guerra de’ Baroni di Francia, e
come ’l Re la menò a suo prode, e ne seguì pace.</span></h3>

<p>
Appresso che il buon Re ebbe soggiogato e vinto
il Conte Piero di Brettagna all’aiuto del Conte Tebaldo
di Sciampagna, i Baroni di Francia furono
molto indignati contra quest’ultimo, ed entrarono
in opinione di diseredarlo, come quegli ch’era figliuolo
del secondo genito Tebaldo, chiamando a
ciò la Reina di Cipri, ch’era invece prima figliuola
d’Errico stato il primogenito di Sciampagna. La
qual cosa, se loro apparve moltissimo profittevole,
non fu a tutti parimente in grado, per che alcuni
di quei Baroni, e per non trovarvi pronto guadagno,
e per non iscovrirsi commettitori di male, si
fecero intraprenditori di far la pace tra li duo Conti
<span class="pagenum" id="Page_33">[33]</span>
e fu la cosa tanto menata in trattato d’una e d’altra
parte, che, per lo appuntamento d’essa pace,
il Conte Tebaldo di Sciampagna promise prendere
a donna la figliuola del Conte Piero di Brettagna.
E fu la giornata assegnata a ciò fare, e che si devesse
la damigella ammenare per le sponsalizie ad
una Badia de’ Fratelli Predicatori che è presso Casteltierry,
in una villa che l’uomo dice Valserra.
Ed, in così com’io intesi dire, il Conte Piero di
Brettagna coi Baroni di Francia, che gli erano
quasi tutti consorti, si partirono insieme per voler
la damigella ammenare al Munistero di Valserra; e
mandarono dicendo al Conte Tebaldo, che era a
Casteltierry, che venisse a impalmar la donzella secondo
la promessa. Ed egli bene il volea fare, quand’ecco
arrivare a lui Messer Goffredo de la Cappella,
che gli presenta lettere da parte il Re, per le
quali gli scriveva così: — Sire Tebaldo di Sciampagna,
io ho inteso che voi avete pattuito e promesso
di prendere a donna la figliuola del Conte
Piero di Brettagna. Pertanto vi mando che, sì
caro come avete tutto quanto amate nel Reame di
Francia, sì nol facciate punto. Lo ’mperchè di ciò
voi ben vel sapete, poichè non ho io trovato giammai
chi m’abbia voluto peggior male di lui. — E
quando il Conte Tebaldo ebbe ciò inteso, tuttocchè
si fosse mosso per andare a sposare la damigella di
Brettagna, nullameno se ne ritornò a cheto in Casteltierry
donde s’era partito.
</p>

<p>
Or come il Conte Piero di Brettagna, e li Baroni
di Francia contrari al buon Re, i quali erano
<span class="pagenum" id="Page_34">[34]</span>
in attesa a Valserra seppero e videro che il Conte
Tebaldo li aveva ingannati e delusi, per subito dispetto
ed ira grandissima ch’e’ concepirono contra
il detto Conte di Sciampagna, mandarono prestamente
alla reina di Cipri; e questa venne a loro
senza tardanza, e sì tosto ch’ella fu venuta, tutti
d’uno comune assentimento, dopo aver fatto loro
posture e conventi, inviarono cercare, ciascuno da
sua parte, tanto di genti d’arme come ne poterono
avere, e partironsi la bisogna intra loro per entrare
di verso Francia nel paese del detto Conte, e così
in Bria come in Sciampagna. E così menarono loro
intelligenza col Duca di Borgogna, che aveva in
donna la figliuola del Conte Roberto di Dreues, che
da sua parte egli entrerebbe nella Contea di Sciampagna.
Ed alla giornata assegnata ch’essi si dovevano
tutti trovar insieme davanti la città di Troye
per prenderla, il buon Re Luigi lo seppe, il quale
parimente mandò tutte sue genti d’armi per andare
al soccorso del Conte Tebaldo di Sciampagna.
E di fatto li Baroni ardevano e bruciavano da loro
parte tutto il paese per ove essi passavano, ed altresì
faceva il Duca di Borgogna dal canto suo che
s’intendeva con loro. Or quando il buon Conte Tebaldo
si vide così fortemente assalito d’una parte e
d’altra, bruciò elli medesimo e distrusse alquante
ville di suo paese, e per ispeciale Esparné, Vertù e
Sezanna, affinchè li Baroni e il Duca di Borgogna
non le trovassono assai fornite come l’altre ville
e cittadi, e così gli tornassono a nocumento. Or
quando li borghesi di Troye videro ch’essi avean
<span class="pagenum" id="Page_35">[35]</span>
perduto il soggiorno del loro buon maestro e signore
Conte di Sciampagna, di subito mandarono
a Simone signore di Gionville, padre di quel Sire di
Gionville che al presente è, e di cui è questo dittato,
perchè li venisse soccorrere. Nè il buon Signore
mancò all’invito, che anzi fu egli sì prestamente
dinanzi la cittade a tutte sue genti, e sì vi
fece d’arme a meraviglia che li Baroni fallirono a
prendere la buona cittade, e fu lor forza passar oltre
e andar a tendere gli alloggiamenti alla scoverta
insieme col Duca di Borgogna. Or quando il
buon Re di Francia seppe ch’essi furono là, egli con
sue genti mosse dritto verso loro per combatterli. Il
che veggendo i Baroni, gli mandarono per preghiera
e richiesta che suo piacer fosse di tirare indietro suo
corpo, ch’essi allora andrebbono combattere contra
il Conte di Sciampagna e il Duca di Lorena e tutte
lor genti d’arme, con trecento Cavalieri meno di
quelli che il Conte e ’l Duca non avrebbono. E il Re
loro rispose, che nullamente essi si combatterebbono
alle sue genti, s’egli pure non vi fusse di sua
persona. Il che udendo i Baroni, incontanente presso
che confusi gli mandarono che assai volontieri farebbono
intendere la Reina di Cipri a far pace col
Conte Tebaldo di Sciampagna. Ma il buon Re mandò
loro che a nulla pace non intenderebbe nè soffrirebbe
che vi intendesse il Conte di Sciampagna,
sino a che essi si tenessero armati nella Contea di
Sciampagna. Perchè, dopo la risposta udita, se ne
partirono di là, e senz’arrestarsi presero loro alloggiamenti
sotto July. Ed il Re s’andò alloggiare
<span class="pagenum" id="Page_36">[36]</span>
ad Ylles donde elli li avea cacciati. Quando li Baroni
videro che il Re li perseguiva così da presso, isloggiarono
essi da July, e s’arrestarono a Langres
che era nella Contea di Nevers, la quale parteggiava
con loro. E così il buon Re San Luigi, dopo
avere isgombra la Sciampagna accordò la pace tra
quel Conte e la Reina di Cipri oltre il grado e il
consiglio de’ Baroni. E la pace fu fatta tra loro in
tal maniera che per partaggio e diritto di successione,
il Conte donò alla Reina in tutto duo mila lire
di terre e rendite, oltre a quaranta mila lire che il
Re pagò a una sol data pel Conte di Sciampagna,
per gli dispendii della detta Reina. Per le quali
quaranta mila lire il Conte vendette al Re li feudi
e signorie seguenti, cioè il fio del Conte di Blois,
quello della Contea di Chartres, e della Contea di
Sanserre, e ’l fio del Viscontado di Castelduno.
E sebbene in quell’ora alcuni dicessero che il Re
teneva li detti feudi in solo gaggio, pur ciò non
è verità, perch’io il dimandai al buon Re, istando
con lui oltremare, ed e’ mi rispose, che ciò era
stato per piano accatto.
</p>

<h3 id="cap3-2"><span class="smcap">Capitolo III.</span>
<span class="smaller">Ove per inframmessa si tocca del Conte Errico di Sciampagna,
e di Artaldo di Nogente il ricco borghese.</span></h3>

<p>
La terra, che il Conte Tebaldo donò alla Reina
di Cipri, tiene al presente il Conte di Brienne
che ora ci vive, ed il Conte di Ioingny, per ciò
che l’avola del Conte di Brienne fu figliuola della
Reina di Cipri e donna del gran Conte Gualtieri
<span class="pagenum" id="Page_37">[37]</span>
di Brienne. Ed affinchè sappiate donde vennero li
feudi che il Signore di Sciampagna vendette al Re, di
cui qui innanzi v’ho fatto menzione, io vi fo assapere
che ’l gran Conte Tebaldo, il quale giace a Legny,
ebbe tre figliuoli, di cui il primo ebbe in nome
Errico, il secondo Tebaldo, e Stefano il terzo. Or
quello Errico, che era il primo nato fu dappoi Conte
di Sciampagna e di Bria, e fu appellato il Largo
Conte Errico, perchè largo ed abbandonato fu egli
tanto inverso Dio che inverso il mondo. Inverso
Dio fu egli largo ed abbandonato com’egli appare
alla Chiesa di Santo Stefano di Troix ed all’altre
Chiese ch’elli fondò, ed ai gran doni ch’e’ vi faceva
ogni giorno, come assai enne di memoria in tutta
Sciampagna. In verso il mondo fu elli largo come
bene apparve al fatto d’Artaldo di Nogente, ed in
molte altre occasioni che troppo lungo sarebbe il
voler raccontare. Ma del fatto del detto Artaldo
farò ben io qui menzione. — Quell’Artaldo era il
borghese in chi di quel tempo il detto Conte Errico
credeva il più; e fu il detto Artaldo sì ricco uomo
che di sua moneta fe’ far di levata tutto il castello
di Nogente. Ora si avvenne che ’l Conte Errico volle
un giorno discendere del suo palazzo di Troix per
andare udir messa a Santo Stefano il giorno d’una
Pentecoste. Ed a piè delle gradora della Chiesa si
trovò a ginocchi un povero Cavaliere, il quale ad
alta voce gridò e disse: Sir Conte, io vi richiedo al
nome di Dio ch’egli vi piaccia donarmi di che maritare
le mie due figliuole che qui vedete, perch’io
son diserto e sì non ho di che farlo per me. — E
<span class="pagenum" id="Page_38">[38]</span>
Artaldo di Nogente, ch’era di drieto il Conte, disse
a quel Cavaliere: Sir Cavaliere, voi fate male di
domandare a Monsignore che vi doni, poi ch’egli
ha tanto donato che non ha più di che. E quando
il Conte ebbe ciò udito, egli si tornò verso Artaldo
e gli disse: Ser Villano, voi non dite mica vero dicendo
ch’io non ho più che donare, perchè ho io
anche voi medesimo, ed ecco ch’io vi dono a lui:
tenete, Cavaliere, io lo vi dono, e bene ve lo saprò
guarentire. Di ciò il povero Cavaliero non fu
punto isbaìto, ma impugnò subito il ricco borghese
per sua cappa bene strettamente, e gli disse ch’egli
nol lascerebbe partire insino a che non gli avesse
finito di suo riscatto. E così fu veramente, che, se
volle uscirne, convennegli pagare sino a cinquecento
lire di moneta, e renderne in questo modo servite
le due figliuole del Cavaliere, il che lasciando, seguiterò
dicendovi che il secondo fratello di quell’Errico
il Largo fu Tibaldo, il quale fu Conte di
Blois, ed il terzo fu Stefano, il quale fu Conte di
Sanserre. E questi due fratelli tennero loro Contee
e Signorie dal loro fratello primo nato Errico il
Largo, e appresso lui dagli eredi suoi che tenevano
il paese di Sciampagna sino a che il Conte Tebaldo,
di che femmo menzione, le vendette a Re San Luigi,
come detto è qui davanti.
</p>

<p>
<span class="pagenum" id="Page_39">[39]</span>
</p>

<h3 id="cap4-2"><span class="smcap">Capitolo IV.</span>
<span class="smaller">Della gran Corte che ’l Re bandì a Salinaro, poi della fellonia
del Conte della Marca, e come questi ne fu punito.</span></h3>

<p>
Ora ritorneremo a nostro proposito e materia,
e diremo che, appresso queste cose, il Re tenne una
gran corte e magione aperta a Salmur in Angiò, e
ciò ch’io ne dirò sarà di tutta verità per ciò ch’io
vi era. E ben vi certifico che ciò fu la più impareggiabile
cosa ch’io vedessi anche, e la più adorna
ed apprestata. Alla tavola del Re mangiavano il
Conte di Poitieri, cui egli avea fatto novellamente
Cavaliere il giorno di Santo Giovanni che non ha
guari era passato, il Conte Giovanni di Dreux ch’egli
avea fatto altresì Cavaliere novello, il Conte
della Marca e il Conte Piero di Brettagna. E ad
un’altra tavola davanti il Re all’indiritto del Conte
di Dreux, mangiava il Re di Navarra che molto
era parato ed adorno di drappi d’oro in cotta
e mantello, la cintura, il fermaglio e la corona
d’oro fino, davanti il quale io trinciava. Davanti il
Re San Luigi servivano del mangiare il Conte d’Artois
e suo fratello, ed il buon Conte di Soissone, il
quale trinciava del coltello: e per la tavola del Re
guardare erano Messere Umberto di Belgioco, che
poi fu Connestabile di Francia, e Messer Onorato di
Coucy, e Messer Arcimbaldo di Borbone. E ci avea
dietro questi tre Baroni ben trenta de’ loro Cavalieri
in cotte di drappo di seta per buona guardia,
e dietro questi Cavalieri ci avea gran quantità
<span class="pagenum" id="Page_40">[40]</span>
di Uscieri d’arme e di sala, che erano al Conte
di Poitieri e che portavano sue armi battute sopra
zendado. Il re si era abbigliato orrevolmente
il più ch’egli avea saputo farlo, sicchè saria cosa
meravigliosa e lunga a raccontare; a tanto che
udii dire a molti della compagnia che giammai essi
non avean veduto tanto di sorcotti nè d’altri
guarnimenti di drappo d’oro a una festa, com’egli
ci avea a quella là.
</p>

<p>
Appresso quella Festa il Re condusse il Conte
di Poitieri sino al detto loco di Poitieri per riprendere
suoi feudi e signorie; ma uno inconveniente
arrivò allora al Re dal Signore della Marca, che
pure avea mangiato alla sua tavola a Salmur. Perchè
assembrò egli segretamente gran genti d’arme
tanto quanto potè incontra il Re, e le rattenne a
Lesignano presso Poitieri. Il buon Re avrebbe ben
voluto essere a Parigi; e gli fu forza di soggiornare
a Poitieri quindici giorni senza ch’egli ne
osasse sortire. E si diceva che il Re e ’l Conte di
Poitieri aveano fatto malvagia pace col Conte della
Marca. Perchè egli convenne che ’l Re, per accordarsi,
andasse parlare al Conte della Marca ed alla
Reina d’Inghilterra sua donna, la quale era madre
dello Re d’Inghilterra.
</p>

<p>
E tantosto appresso che ’l Re se ne fu ritornato
di Poitieri a Parigi, non tardò guari che il
Re d’Inghilterra e il Conte della Marca si allearono
insieme a guerreggiare contro il buon Re San
Luigi colla più gran compagnia di guerra ch’essi
poterono ammassare e soldare; e si recaro di
<span class="pagenum" id="Page_41">[41]</span>
Guascogna davanti il castello di Taglieborgo, che è
assiso sopra una molto maschia riviera che ha in
nome Carenta, sulla quale non avea là presso che
uno piccolo ponte di pietra assai stretto per ove
si potesse passare. E quando il Re lo seppe, mosse
e s’addirizzò verso loro a Taglieborgo. E sì tosto
come le nostre genti appercepiro quelle dell’oste
nimica che aveano dal loro lato il detto
castello di Taglieborgo, incontanente molto perigliosamente
si presero a passare gli uni per di sovra
il ponte, gli altri per battelli, e cominciaro a
correr sovra gli Inghilesi, ed a donare ed a ricevere
grandi colpi. Il che veggendo il buon Re, se
ne va egli in gran periglio a mettersi per mezzo gli
altri. E bene ci avea il periglio molto grande perchè,
per un uomo che ’l Re aveva quando e’ fu
passato, gl’Inghilesi ne aveano ben cento. Ma ciò
non ostante quando essi Inghilesi videro il Re passato
si cominciaro ad isbigottire così come Dio
volle, e se n’entraro di dentro la città di Saintes.
Ed egli avvenne che nella mislea ci ebbe alquanti
di nostre genti per mezzo gl’Inghilesi che entraro
con essi nella cittade e vi furono presi.
</p>

<p>
Donde poi ho udito dire ad alcuno di loro che
in quella nottolata il Re d’Inghilterra e il Conte
della Marca ebbero grande discordia l’uno all’altro
nella detta cittade di Saintes, secondo che poterono
intendere. E dicea lo Re d’Inghilterra che
il Conte della Marca lo avea inviato chiedere dietro
promessa ch’e’ troverebbe in Francia grande
favore e soccorso; il che non essendo, e facendone
<span class="pagenum" id="Page_42">[42]</span>
dibattimento, si mosse il Re d’Inghilterra della
città di Saintes, e se ne andò in Guascogna d’onde
s’era partito; sicchè vedendo il conte della Marca
ch’egli era solo dimorato, e conoscendo ch’e’ non
poteva ammendare il mal fatto, si rese prigioniero
del Re con sua donna e figliuoli. Donde poi avvenne
che ’l Re n’ebbe gran quantità di terre dal Conte
donandogli pace, ma io non so bene appunto chente
e quali, per ciò ch’io non c’era presente, giacchè
non avea allora vestito anche usbergo<a class="tag" id="tag44" href="#note44">[44]</a>, e solo ho
per udita che insieme alle terre il Conte quetò al Re
ben diecimila lire di parigini di rendita che ciascun
anno esso riceveva da lui.
</p>

<h3 id="cap5-2"><span class="smcap">Capitolo V.</span>
<span class="smaller">Perchè e come il buon Re si crociò, e come con esso presi
io anche la Croce.</span></h3>

<p>
Appresso queste cose avvenne che ’l Re cadde
in una molto grande malattia istando a Parigi, e
funne talmente al basso, siccome poscia gli udii
raccontare, che l’una delle Dame che lo guardava
in sua malattia, credendo ch’e’ fusse trapassato,
gli volle coprire il viso di uno lenzuolo, dicendo
ch’egli era morto. E dell’altra parte del letto, in
così come a Dio piacque, ci ebbe un’altra Dama, la
quale non volle soffrire che gli fosse coverto il viso,
e se gli desse sepoltura, ma sempre diceva che ancora
<span class="pagenum" id="Page_43">[43]</span>
gli bastava la vita. Sul che, durando il discordio
di quelle Dame, di tratto il Signore operò in
lui e gli donò la parola. E questa fu per dimandare
che gli si apportasse la Croce, il che fu fatto. Or
quando la buona Dama sua Madre seppe ch’egli
avea ricovrato la parola, ella n’ebbe gioia sì grande
che più non potea essere, ma quando, accorsa,
il vide crociato, ne venne a meno così come s’ella
l’avesse veduto morto<a class="tag" id="tag45" href="#note45">[45]</a>.
</p>

<p>
E in quel tanto che ’l buon Re si crociò, si crociarono
anche Roberto Conte d’Artois, Alfonso
Conte di Poitieri, Carlo Conte d’Angiò che fu dappoi
Re di Cicilia, i quali tutti tre erano fratelli del
Re, ed Ugo Duca di Borgogna, Guglielmo Conte di
Fiandra, suo fratello Guidone che poi non ha guari
morì a Compiègne; il valente Conte Ugo di San
Polo, Messer Gualtieri suo nipote, lo quale molto
bene si portò oltre mare, ed avrebbe molto valuto,
se avesse vissuto lungamente. Altresì fecero il Conte
della Marca, di cui non ha guari parlammo, e Messere
Ugo il Bruno e suo figliuolo il Conte di Salebruche,
Messer Gualberto d’Aspromonte e’ suoi fratelli.
Nella compagnia del quale io Giovanni di
Gionville, per ciò che eravamo cugini, passai il
mare in una piccola nave che noi allogammo. Noi
eravamo in tutto venti Cavalieri, de’ quali di sua
parte egli era il decimo, ed io il decimo di mia
parte, e fu ciò appresso Pasqua l’anno di grazia
1248. Ma avanti la mia partenza io mandai a’ miei
<span class="pagenum" id="Page_44">[44]</span>
uomini e suggetti di Gionville che venissero tutto
dinanzi a me la vigilia della detta Pasqua, che
fu il giorno in che nacque Giovanni mio figliuolo
Signore di Ancarville, che fu della prima mia donna,
sorella del Conte di Gran Prato<a class="tag" id="tag46" href="#note46">[46]</a>. Io fui tutta la
settimana a fare feste e banchetti con mio fratello
Gioffredo Sire di Valcolore, e tutti li ricchi uomini
del paese che là erano, ed appresso che avevamo
bevuto e mangiato, dicevamo canzoni gli uni dopo
gli altri, e dimenavamo gran gioia ciascuno di sua
parte. Ma quando venne il Venerdì io dissi loro:
Signori, sappiate ch’io me ne vo oltre mare, e sì
non so s’io ritornerò giammai o no. Pertanto se
ci ha nullo tra voi a chi per avventura abbia fatto
alcun torto, e che si voglia lagnare di me, si
tragga avanti, perch’io lo voglio ammendare qualmente
ho in costume di fare a coloro che si dolgono
di me o di mie genti, siccome a voi tutti
è noto. Ed affinchè non avessi appoggio o vantaggio
alcuno, durante il loro consiglio, mi tirai in
disparte, e ne volli credere tutto ciò ch’essi me ne
rapporterebbono senza nulla contraddizione<a class="tag" id="tag47" href="#note47">[47]</a>. E sì
<span class="pagenum" id="Page_45">[45]</span>
il faceva per ciò ch’io non voleva importare a torto
un solo danaio: talchè per fornire il mio caso
ingaggiai agli amici gran quantità di mia terra,
tanto ch’egli non mi dimorò punto più di mille dugento
lire in rendita di terre, perchè Madama mia
Madre<a class="tag" id="tag48" href="#note48">[48]</a> viveva ancora, la quale teneva la più parte
delle mie cose in suo dotamento. Così partii io decimo
de’ Cavalieri miei, come vi ho detto dinanzi, con
tre bandiere: e questo vi ho raccontato io, per ciò
che se non fosse stato l’aiuto ed il soccorso di Dio,
che giammai non mi obbliò, io non avrei saputo
portare tal fascio quale fu il mio per lo tempo di sei
anni in che fui per la Terra Santa in pellegrinaggio.
</p>

<p>
Quando fui presto di partire, e tutto in quella
ch’io voleva movere, Giovanni Sire d’Aspromonte
e il Conte di Salebruche inviarono verso me a sapere
s’io voleva che noi andassimo insieme, da che
essi erano tutto pronti coi Cavalieri loro. Ciò ch’io
avendo consentito molto volontieri, femmo, come
ho predetto, allogare una nave a Marsiglia, che ci
portò e condusse tutti insieme arnesi e cavalli.
</p>

<p>
E ben sappiate che avanti il partire il Re mandò
a Parigi tutti li Baroni di Francia, e loro fece fare fede
ed omaggio e giurare che lealtà essi porterebbono
<span class="pagenum" id="Page_46">[46]</span>
a’ figliuoli suoi se alcuna mala cosa avvenisse di
sua persona nel santo viaggio d’oltre mare. E similmente
mandò egli a me; ma io che punto non
era suggetto immediatamente a lui, ma rilevava
dal Conte di Sciampagna, non volli fare alcun sagramento.
E quando io volli partire e mettermi alla
via, inviai cercare l’Abbate di Cheminone, che di
quel tempo era tenuto il più produomo che fusse in
tutto l’Ordine bianco<a class="tag" id="tag49" href="#note49">[49]</a> per riconcigliarmi a lui. Ed
egli, poi che m’ebbe ascoltato, mi diè e cinse la
mia scarsella, e mi mise il mio bordone alle mani. E
tantosto io me ne partii di Gionville, senza che rientrassi
unqua poi nel castello sino al ritorno del
viaggio d’oltre mare; e me ne andai primamente a
santi peregrinaggi che erano lì presso, cioè a Blecorte,
a Sant’Urbano, ed in altri santi luoghi tutto
a piè, scalzato e in pannucci. Ed in quella che, andando
da Blecorte a Sant’Urbano, mi convenne ripassare
d’appresso al castello di Gionville, io non
osai anche tornar la faccia verso di quello per troppa
paura d’averne siffatto cordoglio che il cuore mi
s’intenerisse di ciò ch’io lasciava i miei due figliuoli
e il mio bel castello dove era tutto de’ miei
e di me. Ma subito tirai oltre col Conte di Salebruche
e con nostre genti e Cavalieri, e andammo desinare
a Fontana-l’Arcivescovo davanti a Dongiò.
E là lo Abbate di Sant’Urbano, a chi Dio faccia
perdono, donò a me ed a’ miei Cavalieri de’ bei gioielli.<a class="tag" id="tag50" href="#note50">[50]</a>
E poi prendemmo congedo da lui, e ce n’andammo
dritto ad Ausonne, e colà mettemmo noi e
<span class="pagenum" id="Page_47">[47]</span>
nostri arnesi in battello sulla Saonna sino a Lione,
e nostri cavalli e destrieri ammenavansi a mano
costeggiando la riviera. E quando fummo a Lione
noi là entrammo nella riviera del Rodano per andare
in Arles il Bianco. Ed ho ben sovvenenza che,
di lungo la via sovra il Rodano, trovammo uno castello
che l’uomo appellava Rocca vischiosa, lo
qual castello il Re avea fatto abbattere, per ciò che
il Sire di quello, che avea in nome Roggero, tenea
malvagio rinòmo di rubare e spogliare tutti li mercadanti
e pellegrini che passavano per colà.
</p>

<h3 id="cap6-2"><span class="smcap">Capitolo VI.</span>
<span class="smaller">Come prendemmo il mare a Marsiglia, e come si navicò
sino a Cipri.</span></h3>

<p>
Noi entrammo nel mese d’Agosto di quell’anno
nella nave alla Roccia di Marsiglia, e quella nave
era detta Uscieri, sicchè ne fu aperto l’uscio per
farvi entrare i nostri cavalli che dovevamo menare
oltre mare. E quando tutti furono entrati, l’uscio
fu rinchiuso e istoppato e impeciato, così come si
vorrebbe fare ad una botte da vino, per ciò che
quando la nave è in alto mare, tutto quell’uscio è
nell’acqua. E tantosto il Maestro della nave si gridò
a sue genti ch’erano al becco della nave<a class="tag" id="tag51" href="#note51">[51]</a>: Vostra
bisogna ènne presta, e siam noi al punto? Ed essi
rispuosero, che sì veramente. E quando li Preti e
Cherci furo entrati, egli li fece tutti montare nel
cassero della nave, e li pregò cantassero e lodassero
<span class="pagenum" id="Page_48">[48]</span>
il nome di Dio sì che ci volesse tutti condurre
a bene. E tutti ad alta voce cominciare a cantare
quel bell’inno <i>Veni Creator Spiritus</i> di motto in
motto; ed in cantando così li marinai fecero vela
da parte di Dio. E incontanente il vento s’imbottò
nella vela, di che la nave abrivando ci fè perder
di vista la terra sì che non vedemmo più che cielo
e mare: e ciascun giorno ci allontanavamo più del
luogo donde noi eravamo partiti, e più cresceva il
periglio. E per ciò io voglio ben dire che colui è
matto e folle, il quale sa avere qualcosa dello altrui
od alcun peccato mortale nell’anima sua, e si
butta in tale risicoso dannaggio, perchè, se l’uomo
s’addorme a sera, egli punto non sa se al mattino
egli si troverà anche sulla nave, o sotto tutte
l’acque del mare.
</p>

<p>
Ora vi dirò la prima cosa meravigliosa che ci arrivò
in mare. Ciò fu una gran montagna tutta rotonda
che noi trovammo davanti Barberia intorno
l’ora di Vespro, e quando noi l’avemmo passata,
tirammo oltre tutta quella notte. Quando venne il
mattino noi pensavamo aver fatto ben cinquanta leghe
e più, ma che è che non è, noi ci trovammo
ancora davanti quella gran montagna. Chi funne
isbaìto ne fummo noi, e tantosto navigammo a gran
forza siccome innanzi tutto quel giorno e la notte
seguente; ma ciò fu tutt’uno, perchè noi ci trovammo
ancor là. Allora ne fummo più di prima ismarriti,
e temevamo esser tutti in forte periglio di
morte, perchè e’ marinai dicevano che tantosto li
Saracini di Barberìa ci verrebbono a correr sopra.
<span class="pagenum" id="Page_49">[49]</span>
In quella ci ebbe un prod’uomo di Chiesa assai
buono che venia detto il Decano di Maurù, il quale
ci disse: Signori, giammai in parrocchia alcuna io
non vidi persecuzione per forza o per diffalta d’acqua,
o per altro bisogno od inconveniente, che,
quando lo si avesse fatto devotamente a Dio la processione
per tre volte in dì di Sabbato, che il buon
Dio e la Santa sua Madre non le deliverasse di male e
non le rammenasse a ciò appunto che domandavano.
Or sappiate che quel dì era Sabbato, perchè tantosto
cominciammo a far processione allo ’ntorno degli
alberi della Nave. E ben mi sovviene ch’io stesso
mi fei menare sorreggendomi sotto le braccia per
ciò ch’io era molto fievole per malattia. E incontanente
cominciammo a perdere la vista di quella
montagna, e fummo in Cipri il terzo Sabbato da
che fu fatta nostra terza processione.
</p>

<h3 id="cap7-2"><span class="smcap">Capitolo VII.</span>
<span class="smaller">Di ciò che avvenne nel nostro soggiorno in Cipri.</span></h3>

<p>
Quando fummo arrivati in Cipri, il buon Re
San Luigi era già là, e vi avea fatto fare provvisione
di viveri a grande abbondanza. Perchè voi
avreste detto che quei cellieri, quand’uomo li vedeva
da lunge, fossero anzi grandi magioni, tanto
s’ammontavano le une sulle altre le botti e le carrate
di vino che le sue genti aveano acquistate da
due anni innanzi, e che ora si levavano per mezzo
i campi. E similmente era dei granai di frumento,
orzo ed altre biade che erano altresì ammonticellati
<span class="pagenum" id="Page_50">[50]</span>
ne’ campi, i quali granai alla vista rendean sembianza
di poggi tanto n’eran larghe ed alte le biche.
E saper dovete che bene avreste creduto che
fussero stati poggi, giacchè la pioggia, che avea
battute le biade da lungo tempo, le avea fatte germinare
tutto al di sopra, talmente che non ne parea
che la verdezza dell’erba. Ed egli avvenne che
quando si volle levare il biado di là per menarlo in
Egitto ove andava tutta l’oste del Re, se ne abbattè
al di sopra la crosta erbosa, e si trovò il biado al di
sotto sì bello e fresco come se e’ non ha guari fusse
stato trebbiato. Frattanto il buon Re avea tal desiderio
di andare in Egitto senza soggiornare che s’e’
non fussono stati li Baroni, e gli altri suoi prossimani,
che là gli fecero attendere l’accolta di sue
genti che erano tuttavia attardate, egli sarebbesene
partito solo od a ben poco di compagnia.
</p>

<p>
Mentre che ’l Re soggiornava in Cipri, il Gran
Re di Tartarìa inviò verso lui un’Ambasciata, e li
Ambasciadori gli dissero di molte buone parole, non
ostante che per avventura non ne fusse l’intenzione
altresì dibonare. Tra le quali parole mandavagli
il Re di Tartarìa ch’egli era tutto presto ed
al suo comando per atarlo a conquistare la Terra
Santa e deliberare Gerusalemme delle mani de’ Saracini
e de’ Pagani. Il Re ricevve benignamente tale
Ambasciata, ed inviò parimente di sue genti in Ambascieria
verso quel Re di Tartarìa e questi furono
due anni avanti ch’e’ ritornassono. Ed inviò il Re al
Tartarino una tenda fatta alla guisa d’una Cappella,
la quale era molto ricca e ben fatta tutta di
<span class="pagenum" id="Page_51">[51]</span>
buono scarlatto fine. E ciò faceva per vedere s’egli
potesse attrarre esso Re e sue genti alla nostra fede
e credenza. Perchè e’ vi fece intagliare e ritrarre
per imagine l’Annunciazione della Vergine Madre
di Dio con tutti gli altri punti principali della Fede.
E portarono la detta tenda duo Fratelli Minori che
intendevano il linguaggio Saracinesco, che furono
scelti dal Re perchè potessono confortarlo, ed insegnargli
comente e’ doveva credere la buona fede
di Dio. E ben sappiate che quando finalmente li due
Fratelli Minori ritornarono di verso il Re, s’addirizzarono
ad Acri credendo trovarvelo, ma poi ch’egli
era già a Cesarea, se ne rivennero in Francia senz’altro.
Ora il sapere siccome gli altri messaggeri,
che ’l Re insieme coi detti Fratelli avea trammessi
in Tartarìa, vi furono ricevuti, sarebbe meraviglia
a raccontare, in così come l’ho udito narrare al
Re, ed a quegli stessi dappoi molte volte secondo
ch’io li inchiedeva; ma non ne dirò qui niente, per
tema d’interrompere il principale della mia incominciata
materia.
</p>

<p>
Voi dovete dunque sapere che del tempo che
partii di Francia per venire oltre mare, io non teneva
allora punto più di mille dugento lire di rendita,
e sì mi caricai di nove Cavalieri, di cui io era
il decimo, con tre bandiere, come v’ho detto qui
innanzi. E quando fui arrivato in Cipri io non avea
più che dugento quaranta lire tornesi che in oro
che in argento, dopo che n’ebbi pagato il naulo
dell’Uscieri. Talmente che alcuni de’ miei Cavalieri
mi dissero ch’e’ mi abbandonerebbono se non mi
<span class="pagenum" id="Page_52">[52]</span>
provvedessi di moneta. Allora fui qualche poco ismarrito
in mio coraggio, ma pur mantenni sempre
fidanza in Dio. E n’ebbi pro, perchè quando il buon
Re San Luigi seppe la mia distretta, si inviò cherendomi,
e ritenutomi a lui, mi donò il buon Signore
ottocento lire tornesi, di che ringraziai Dio,
perch’io avea già più moneta ch’egli non me ne
facesse bisogno.
</p>

<h3 id="cap8-2"><span class="smcap">Capitolo VIII.</span>
<span class="smaller">Dove si parla per inframmessa dei Soldani d’Oltremare.</span></h3>

<p>
E a questo luogo, poich’egli sarà occorrenza in
seguito di parlare de’ Principi d’oltre mare, sì vi
dirò io alcuna cosa di loro stato e possanza, e primieramente
del Soldano d’Iconio. Questo Soldano
era il più possente Re di Paganìa, e fece fare una
cosa molto meravigliosa; perch’egli fe’ fondere una
parte di suo oro, e ne fe’ empire de’ gran vaselli alla
guisa di quegli orci di terra là ove si mette il vino
oltre mare; e poi appresso egli fe’ ispezzare detti
vaselli che bene avrebbon tenuto tre o quattro moggia
di vino, e lasciò il tutto a scoverto in un suo
castello, sicchè ciascuno che vi entrava poteva vedere
e toccare le masse dell’oro sovrastare lo infrantume
degli orci. E si diceva ch’egli avea ben
sei o sette di cotali grandi vaselli d’oro. E di vero
la sua molta ricchezza apparve bene in un padiglione
che ’l Re d’Armenia inviò al Re di Francia
che allora era in Cipri. Il padiglione era stimato
valere cinquecento lire, e gli mandò dicendo il Re
d’Armenia che l’uno de’ Sergenti del Soldano d’Iconio
<span class="pagenum" id="Page_53">[53]</span>
glielo aveva donato. E dovete sapere che
questo Sergente era quello che avea in guardia e
governo li padiglioni del Soldano, e che avea il carico
di fargli rinettare ciascun dì le sue sale e magioni.
</p>

<p>
Ora quel Re d’Armenia, poichè era quasi in
servaggio verso il Soldano d’Iconio, se n’andò al
Gran Re di Tartaria, e gli contò comente senza
posa quel Soldano d’Iconio gli faceva la guerra e
lo teneva in grande servaggio, ed il venne pregando
che nel volesse soccorrere ed atare. E qualora gli
donasse balìa su grossa mano di sue genti d’arme,
gli disse ch’egli era contento d’essere suo uomo
assoggettato. Ciò che ’l Re di Tartaria volle fare
assai volentieri, e gli cedè gran numero di genti
d’arme. Allora se n’andò il Re d’Armenia a tutte
sue genti combattere col Soldano d’Iconio e avevano
assai possanza l’uno per l’altro. Ma gli Armeniani
ed i Tartarini disfecero a fondo l’oste del
Soldano, e talmente fece lo re d’Armenia, seguitando
il corso della vittoria, ch’egli si tolse quind’innanzi
di sua servitù e suggezione. E per la
grande nomèa ch’era in Cipri di quella battaglia,
ci ebbe molti di nostre genti che passarono in Armenia
per andare in quella guerra a guadagnare e
profittare, ma di coloro unqua più non se ne udiro
novelle.
</p>

<p>
Anche del Soldano di Babilonia vi dirò io. Egli
si pensava che ’l Re andasse guerreggiare il Soldano
di Hamano, ch’era suo antico nimico; e così
attese sino al tempo novello per volersi giungere
<span class="pagenum" id="Page_54">[54]</span>
con lui ad andare contra il detto Soldano di Hamano.
Ma quando il Soldano di Babilonia vide che ’l
Re non veniva verso lui, si partì egli e andò assediare
l’altro Soldano davanti la città di Hamano
medesima ove elli era. E questi come si vide così
assediato, egli non seppe troppo bene di qual modo
venirne a capo, perchè ben sapeva che se il Soldano
di Babilonia vi durasse lungamente, certo il conquisterebbe
e il confonderebbe. Ma egli fece tanto
per doni e promesse ad uno de’ Valletti di Camera
del detto Soldano di Babilonia, a chi egli parlò,
che il fece avvelenare. E la maniera del farlo fu
che questo Valletto di camera, il quale, secondo
lor modo, era detto in tale officio il Sergente, conoscendo
come soventi fiate, appresso che il Soldano
avea giucato agli scacchi, egli s’andava a
stendere sur una stuoia che era al piè del suo letto,
tanto si procacciò destramente che la invelenì tutta
di tossico. Ora avvenne che il Soldano tutto scalzato
si mise su quella stuoia attossicata, e stornossi sovr’una
scalfittura malignosa ch’egli avea ad una
gamba, e incontanente il veleno gli entrò pel mal
scalfitto nel corpo talmente ch’egli divenne tutto
attrappito di quel lato del corpo a cui era la gamba
offesa, e quando finalmente il veleno lo punse al
cuore egli era ben istato duo dì senza bere, senza
mangiare e senza dir motto. E per tal modo il Soldano
di Hamano dimorò in pace, e bisognò che il
malescio Soldano di Babilonia fusse ammenato per
sue genti in Egitto.
</p>

<p>
<span class="pagenum" id="Page_55">[55]</span>
</p>

<h3 id="cap9-2"><span class="smcap">Capitolo IX.</span>
<span class="smaller">Come ci ismovemmo di Cipri, e venimmo in vista di Damiata
in Egitto.</span></h3>

<p>
Tantosto che fummo al buon mese<a class="tag" id="tag52" href="#note52">[52]</a> egli fu gridato
e fatto comandamento, da parte il Re, che
tutti i navigli fussero ricaricati di viveri per esser
presti a partire quando esso Re indicherebbelo. E
quando la cosa fue fatta e compiuta, il Re, la Reina
e tutte sue genti, si ritiraro ciascuno nella sua
nave. Ed il proprio Venerdì innanzi la Pentecoste
di quell’anno, il Re fece gridare che tutti tirassono
appresso lui la dimane, e che si ferisse dritto in
Egitto. E la dimane appunto giorno di Sabbato
tutte le navi si partirono e fecer vela, il che era
piacevole e insieme mirabil cosa a vedere, perch’egli
sembrava che tutto il mare, tanto che si poteva
vedere, fusse coverto di tele per la gran quantitade
di vele ch’erano donate al vento, e ci avea ben
mille ottocento vascelli che grandi che piccoli.
</p>

<p>
Il Re arrivò il giorno di Pentecoste ad un promontorio
che si appellava la Punta di Limessone
cogli altri vascelli dintorno a lui, e discesero a terra
ed udiro la Messa. Ma grande isconforto arrivò a
quella volta, perchè di ben duemila ottocento Cavalieri
ch’erano partiti per andare appresso il Re,
non se ne trovaro con lui a terra che settecento, e
tutto il dimorante uno vento orribile, che a modo
di scïone o di remolino, venne di verso Egitto, li
separò di loro via e della compagnia del Re, e li
<span class="pagenum" id="Page_56">[56]</span>
gittò in Acri ed in altri strani paesi, e non li rivide
il Re da lungo tempo. Donde elli e sua compagnia furono
tutta quella giornata molto dolenti e isbaìti perchè
li credevano o tutti morti od in grande periglio.
</p>

<p>
La dimane dappoi la Pentecoste il mal vento
era bastato e spirava a grado, perchè il Re e noi
tutti che eravamo con lui femmo vela da parte di
Dio per tirar sempre avanti. Ed egli avvenne che, in
andando, noi rincontrammo il Principe della Morea
e il Duca di Borgogna insieme, li quali aveano parimente
soggiornato in un luogo della Morea. Ed
arrivò il Re e sua Compagnia a Damiata il lunedì
appresso la Pentecoste, là appunto ove ad attenderci
era gran compagnia; perchè sulla riva del
mare noi trovammo tutta la possanza del Soldano
che era molto bella gente a riguardare.
</p>

<p>
Lo Almirante che comandavale portava armi
di fino oro lucentissime così che quando il Sole le
colpiva, il ridonavano agli occhi tanto da farlo parere
un altro Sole, ed il tumulto che menavano
con loro corni e nacchere era una cosa molto spaventevole
ad udire e molto strania a’ Franzesi.
</p>

<p>
Ciò veggendo il Re appellò tutti suoi Baroni e
Consiglieri per sapere ciò che si dovea fare, ed essi
lo consigliarono che attendesse sue genti a rivenire,
per ciò che di sua oste non gli era rimasa la
terza parte per la fortuna del vento di che v’ho
detto di sopra. Ma il Re non volle di ciò niente udire
nè credere, anzi diceva che pur ciò facendo
egli donerebbe coraggio a’ nemici suoi, ed avvertiva
insieme come non v’avesse colà alcun porto
<span class="pagenum" id="Page_57">[57]</span>
di mare al quale discendere per attendervi sue genti
a sigurtade, sicchè aggiugneva che bene una nuova
rapina di vento ci poteva sorprendere, e sbandarci
e gettarci lunge qua e là in istrani paesi, come egli
era avvenuto de’ suoi Cavalieri l’ultima Pentecoste.
Sicchè fu accordato, al suo avviso e piacere, che
il venerdì innanzi la Trinità il Re scenderebbe, ed
andrebbe combattere contro a’ Saracini se pure ardissono
di fronteggiarlo. E comandò il Re a Monsignore
Giovanni di Belmonte ch’e’ facesse dare a
Monsignore Airardo di Brienne, con chi io era, una
galea per discendervi noi e nostre genti d’arme,
perciò che gli uscieri non potevano, per la sottigliezza
del mare, attingere alla terra. Ed in così
come Dio volle io mi lasciai della mia nave calare
in una piccola galea che mi pensava aver perduta,
ove stavano otto de’ miei cavalli. La qual galeotta
m’avea donato Madama di Bairuth, la quale era
cugina germana del Conte di Montebelial: ed al
venerdì Monsignore Airardo di Brienne ed io tutti
armati movemmo di verso il Re per domandargli
la detta galea ch’egli ci aveva innanzi ottriata. Ma
Messer Giovanni di Belmonte ci rispose, presente
il Re, che noi non n’avremmo punto. Il che vi ho
voluto dire perchè sappiate che il buon Re aveva
altrettanto affare a trattenere in pace sue genti
come egli n’avea a sopportare sue fortune e sue
perdite.
</p>

<p>
Quando le nostre genti videro che noi non
ammenavamo punto di galee, essi si lasciarono cadere
nella galeotta a gran forza, di che i marinai
<span class="pagenum" id="Page_58">[58]</span>
veggendo ch’ella affonderebbe a poco a poco nel
mare, si ritirarono nella nave, e ci abbandonarono
coi Cavalieri nella piccola barca. Allora io m’isgridai
e domandai al Maestro di quanto egli avea troppo
di gente nella galeotta, ed egli mi disse ch’egli ce
n’avea troppo di diciotto uomini d’arme. Perchè
tantosto ne la scaricai d’altrettanti e li misi nella
nave ove erano i miei cavalli. Ed in quella ch’io facea
eseguire un tal tramenìo, un Cavaliero fu, che
era a Monsignor Airarto di Brienne, nomato Pluchetto,
il quale per seguirci, volle al tutto discendere
della gran nave nella barca, ma la barca
s’allontanava, ed il Cavaliero cadde armato in
mare e annegò.
</p>

<h3 id="cap10-2"><span class="smcap">Capitolo X.</span>
<span class="smaller">Come si ferì alla terra contro lo sforzo de’ Saracini, e perchè
questi fuggironsi e ci lasciaron Damiata.</span></h3>

<p>
Allora noi cominciammo a navigare per di dietro
la barca della gran nave del Re e andammo alla
terra. E tantosto che le genti del Re, le quali ferivano
alla terra come noi, videro che noi andavamo
più tosto ch’elli non facevano, ci gridarono di sostenere
sì che arrivasse l’insegna di San Dionigi;
ma io non ne li volli credere, anzi ci lasciammo
correre davanti ad una grossa battaglia di Saracini
e di Turchi, là ove egli ci avea bene sei mila uomini
a cavallo. Li quali, sì tosto che ci videro
ferire alla terra, toccarono degli sproni diritto a
noi. E noi ficcammo il calcio delle nostre lancie a
terra nella sabbia, e rivolgendo loro le punte e
<span class="pagenum" id="Page_59">[59]</span>
covrendoci degli scudi ne attendemmo l’impeto:
ma come essi videro ciò, e che noi prendevamo
terra tuttavia, tornarono di tratto le briglie e
fuggirono.
</p>

<p>
Il buon produomo Messer Baldovino di Reims,
tosto ch’e’ fu sceso a terra, mi mandò dicendo per
l’uno de’ suoi Scudieri ch’io l’attendessi; ed io gli
mandai pel suo messaggero medesimo che assai
volentieri il farei, e che un sì valente uomo quale
egli era valeva bene d’essere atteso: donde egli mi
seppe grado tutta sua vita. E tantosto arrivò egli
in nostra compagnia con gran numero di Cavalieri.
E ben sappiate che per gl’inconvenienti ch’io
vi ho messo in conto, quando fui a terra non avea
meco allora di tutte le genti che avea menato di
mie terre, nè pedone nè cavaliere: ma non perciò
Dio m’ebbe sempre atato di sua grazia, donde io
ne lo lodo e ringrazio.
</p>

<p>
Alla nostra mano sinistra arrivò il Conte di Giaffa,
il quale era cugino germano del Conte di Monbelial
e del lignaggio della Casa di Gionville. Questo
Conte di Giaffa arrivò molto nobilmente a terra,
perchè la sua galea era tutta pinta di dentro e di
fuora agli scudi dell’armi sue, le quali armi son
d’oro ad una croce di rosso appastato. Egli avea
ben trecento marinai nella sua galea, de’ quali
ciascuno portava una targa a sue armi, ed a ciascuna
targa ci avea su un pennoncello de’ suoi colori,
sicchè quando correva sul mare era bello a
vedere e ad intendere, a cagione dello sbattìto che
menavano i pennoncelli e così del bombo di nacchere
<span class="pagenum" id="Page_60">[60]</span>
taballi e corni saracineschi ch’egli aveva in sulla
galea. E sì tosto che questa ebbe ferito nella sabbia
il più avanti che vi potè essere impinta, egli e suoi
cavalieri e genti di guerra ne uscirono molto bene
armati ed in punto, e vennero ad arringarsi di costa
a noi. E prestamente fece il Conte di Giaffa tendere
suoi padiglioni; perchè i Saracini, quando li videro
tesi, si assembraro in gran numero e rivennero
correndo contro di noi a gran battuta di sproni: ma
come e’ conobbero che noi punto non ce ne ispaventavamo,
e che anzi li attendevamo di piè fermo
e in silenzio, ed essi da capo ci tornarono il dosso e
se ne fuggirono a dreto.
</p>

<p>
Alla man destra arrivò allora la galea della riverita
insegna di San Dionigi, a bene una portata
di ballestra da noi. Ed egli avvenne che, siccome
ella toccò terra, un Saracino si mosse a furia contro
le genti di quella galea, il facesse egli o per
non potere suo bizzarro cavallo arrestare, o perchè
pensava aver soccorso da’ suoi: ma certo è bene
che il poveretto ne fu tantosto morto e ispezzato.
Quando il buon Re San Luigi seppe che la insegna
di San Dionigi già era sulla terra, egli sortì del
suo vascello che era già presso della riva, e non si
diè tanto d’agio che il vascello ove egli era mordesse
piaggia, anzi, oltre il grado del Legato che
era con lui<a class="tag" id="tag53" href="#note53">[53]</a>, se ne gittò fuora nel mare; e fu
nell’acqua sino alle spalle, e montò all’incalzo suo
scudo al collo, suo elmo in testa e sua lancia in
pugno. E quando ebbe aggiunte sue genti, scorse
<span class="pagenum" id="Page_61">[61]</span>
dal suo lato una battaglia d’armati, e domandò chi
fussero, e poi che gli dissero ch’erano Turchi e
Saracini, ed egli pensò d’incorrer lor sopra tutto
solo, ma le sue genti il fecero dimorare sino a che
tutti i suoi cavalieri fossero ai luoghi loro ed apprestati
alla mislèa.
</p>

<p>
Tantosto inviarono li Saracini verso il Soldano
di Babilonia un loro messaggero, per fargli assapere
che il Re era arrivato. Per tre volte ripeterono
il messaggio, ma anche risposta non ne ebbero
perchè il Soldano era fieramente malato. Il che vedendo
li Saracini, e pensando che il loro Soldano
fusse morto, abbandonaro la città di Damiata. Quando
il Re ne udì la novella egli inviò un suo Cavaliero
per saperne il vero sino a Damiata. E ben presto
ritornò il Cavaliero di verso il Re e gli rapportò
ch’egli era il vero ch’e’ fusse morto, e che se n’erano
fuggiti li Saracini, e ch’egli era stato sin
dentro loro magioni. Allora il Re fece appellare
il Legato, e tutti i Prelati dell’oste e fece cantare
<i>Te Deum laudamus</i> tutto al lungo, e poi montò
a cavallo insieme con noi, e ce n’andammo ad alloggiare
davanti Damiata. I Turchi male avvertiti
partirono troppo subitani, sicchè non ci tagliaro i
ponti delle navi ch’essi avean fatto, donde gran dispiacere
ci avrebbon recato; ma bene per altra via
essi ci fecero molto gran male e dannaggio, di ciò
ch’essi buttaro il fuoco per tutti i lati della <i>Fonda</i>,
là ove tutte loro mercatanzie erano e il loro avere
di pregio, ch’essi fecero cautelosamente abbruciare,
di paura che noi ce ne fussimo in modo
<span class="pagenum" id="Page_62">[62]</span>
alcuno avanzati<a class="tag" id="tag54" href="#note54">[54]</a>. E fu una cosa stessa come chi
buttasse domani il fuoco nella ruga del Piccol Ponte
a Parigi, di che Dio ci guardi.
</p>

<h3 id="cap11-2"><span class="smcap">Capitolo XI.</span>
<span class="smaller">Dell’obblio in che fu lasciata la grazia fattaci da Dio nel
donarci Damiata.</span></h3>

<p>
Ora diciamo in noi medesimi qual grazia ci fece
Dio nostro Creatore quand’egli ci difese di morte e
di periglio allo arrivare che femmo, allorchè noi
tuttavia a piè, corremmo a gioia sovra i nostri nimici
che bene erano a cavallo? E qual altra più
grande grazia ci fece il buon Signor Nostro, quand’elli
ci liverò<a class="tag" id="tag55" href="#note55">[55]</a> Damiata senza danno de’ nostri
corpi, la quale giammai non avremmo potuto avere,
se non l’avessimo ottenuta per affamare?
Certo la grazia è molto grande, e bene il possiamo
dire e vedere tutto chiaramente.
</p>

<p>
Il Re Giovanni ben l’avea altra fiata presa per
fame al tempo de’ nostri predecessori; ma nel fatto
nostro io dubito che il buon Signore Iddio possa
<span class="pagenum" id="Page_63">[63]</span>
altrettanto dire di noi come egli disse de’ figliuoli
d’Israello, quando li ebbe condotti e menati nella
Terra di promissione, perchè elli rimproverò loro,
dicendo: <i>et pro nihilo habuerunt terram desiderabilem</i>,
con ciò che segue. Ed e’ lo diceva perciò
ch’essi l’aveano obbliato, ed egli loro avea tanto
fatto di bene, poichè li aveva salvati e messi fuora
della cattività di Faraone, e donati della Terra
promessa: ed altresì potrà egli aver detto di noi,
che tosto l’obbliammo come sarà detto qui appresso.
</p>

<p>
E comincerò nella persona stessa del Re, il quale
fece convocare e appellare tutti suoi Baroni, e
Prelati ch’erano venuti con lui, e loro domandò
consiglio sul che dovea fare dei beni ch’avea trovati
nella città di Damiata, e com’essi si doveano
dispartire. Un Patriarca, che là era, parlò il primiero
e gli disse<a class="tag" id="tag56" href="#note56">[56]</a>: Sire, e’ mi sembra ch’egli è
buono che voi riteniate tutto il frumento, orzo,
riso ed altri viveri, affinchè la cittade non ne dimori
isguernita, e che voi facciate gridar nell’oste
che tutti gli altri mobili sieno apportati nella magione
del Legato sotto pena di scomunicazione. Al
quale consiglio si accordaro tutti li Baroni e gli altri:
pel che fu fatto così. E ne furo trovati valere
li beni mobili apportati presso il Legato intorno a
sei mila lire. E quando tutto fu assembrato nella
magione del detto Legato, il Re ed i Baroni inviarono
chiedere il buon produomo Messer Giovanni
di Valerì. E quand’elli fu venuto, il Re gli disse
ciò ch’egli avea fatto, e come gli era stato trovato
<span class="pagenum" id="Page_64">[64]</span>
pel suo Consilio che il Legato darebbegli le sei mila
lire che valevano i mobili apportati al medesimo, affinchè
egli le dispartisse là ove stimasse doversi ciò
far per ragione, e fussero il meglio impiegate. Sire,
disse allora il prod’uomo, io vi ringrazio molto umilmente
dell’onore che mi fate: ma ciò non vi
spiaccia, chè l’offerta non prenderò io punto. Già
se a Dio piace, non disfarò io li buoni costumi antichi,
e tali che li han tenuti i nostri predecessori
in Terra Santa. Perchè quando essi avean preso sugli
inimici alcuna cittade o guadagnato alcun grosso
bottino, di tali beni che si trovavano in tale città
il Re non ne dovea avere che il terzo, e le due
parti ne doveano avere i pellegrini. E questa costuma
tenne molto bene lo Re Giovanni quando altra
fiata elli prese Damiata<a class="tag" id="tag57" href="#note57">[57]</a>. Ed in così ch’io ho
udito dire a’ miei antenati, il Re di Gerusalemme
che fu davanti lo Re Giovanni tenne questa costuma
altresì senza fallirvi d’un punto. Ora avvisate;
e se voi mi volete assegnare le due parti del
frumento, orzo, riso, e delle altre cose che avete
ritenute, ed io assai volentieri le dispenserò ai pellegrini
per lo onore di Dio, e per mantenenza dell’antica
costuma. Il Re non ebbe per aggradevole
questo consiglio, e dimorò la cosa così, donde
molte genti si tennero assai mal contente del Re,
di che egli avea rotte le buone antiche costumanze.
</p>

<p>
Le genti del Re, quando furono a loro agio e bene
alloggiate; esse, che avrebbon dovuto intertenere
<span class="pagenum" id="Page_65">[65]</span>
dibonarmente li mercatanti e’ seguenti l’oste con
loro derrate e mercatanzie, allogarono invece e
appaltaro ai medesimi le stazzone e li fondachi per
vendervi le mercatanzie loro così care come fare il
poteano. Donde avvenne che la nomèa di ciò si
sparse nelle istranie terre, e giunse a coloro che
volean di lontani paesi menar viveri all’oste, i quali
perciò dimoraronsi del venire, il che apportò un
molto gran male e dannaggio.
</p>

<p>
Li Baroni, Cavalieri ed altri ch’avrebbon dovuto
guardare diligentemente il lor bene, e farne
sparagno per soccorrersene in luogo ed in tempo,
si presero a far grandi banchetti gli uni agli altri
in abbondanza di deliziose vivande. Ed il comune
popolo scapestrandosi si prese a forzare e violare
donne e donzelle, donde uscinne gran male. Perchè
egli bisognò che ’l Re ne donasse congedo a tutto
spiano di sue genti ed officiali, poichè, siccome esso
buon Re mi disse, egli trovò sino a uno gitto di
pietra, presso e allo intorno del suo paviglione,
molti bordelli<a class="tag" id="tag58" href="#note58">[58]</a> che le sue genti teneanvi, ed altri
mali assai più che in oste egli avesse mai visto.
</p>

<p>
<span class="pagenum" id="Page_66">[66]</span>
</p>

<h3 id="cap12-2"><span class="smcap">Capitolo XII.</span>
<span class="smaller">Di ciò che avvenne sino a che stemmo a campo presso
Damiata.</span></h3>

<p>
Ma or riveniamo al principale di nostra materia
e diciamo così. Quando noi fummo così stati in questa
città di Damiata, il Soldano, con esso uno grosso
esercito, assalì nostr’oste di verso terra. E incontanente
lo Re e sue genti d’arme s’armaro e misono
in punto. Ed a fine di difendere che li Turchi non si
mettessero negli alloggiamenti che avevamo al campo,
io andai verso il Re tutto armato, lo quale io
trovai parimente armato, e così tutti suoi Cavalieri
che sedevano appancati d’intorno a lui. E
gli richiesi umilmente ch’e’ mi donasse congedo
d’andare colle mie genti sino fuora dell’oste a
fedire sui Saracini. Ma tantosto che Messer Giovanni
di Belmonte ebbe udito la mia richiesta, egli
isgridò molto forte, e mi comandò da parte lo Re,
ch’io non fossi sì ardito d’uscire del mio alloggiamento
sino a che esso Re mel comandasse. E qui
dovete sapere che col Re ci avea otto buoni Cavalieri
e valenti, i quali aveano avuto e guadagnato
molte fiate lo pregio dell’armi tanto di qua il mare
che oltre mare, e solevali l’uomo appellare li buoni
Cavalieri. Dentro li quali eravi Messer Gioffredo
di Sargines, Messer Matteo di Marly, Messer Filippo
di Nantolio, e Messere Imberto di Belgioco
Connestabile di Francia, li quali non c’eran mica
a quel giorno, ma erano al campo fuora dell’oste,
e così il Maestro de’ Balestrieri con gran quantitade
<span class="pagenum" id="Page_67">[67]</span>
di genti d’arme per guardare così che li Turchi
non s’approcciassero di nostr’oste. — Ed egli
avvenne che Messer Gualtieri d’Autreche si fece
armare di tutto punto e donare suo scudo e sua
lancia e montò a cavallo, e tantosto fece sostenere
le cortine del suo paviglione, ed uscitone, ferì degli
sproni correndo contra li Turchi. Ed in così
ch’elli partì del paviglione tutto soletto, all’infuori
d’un suo uomo nomato Castillione, ecco il suo cavallo
di battaglia provare il vento colle nari, e
sbuffare e barberare, e gittarlo a terra tutto disteso,
e fuggire a furia coverto di sue armi verso i nimici.
E ben sappiate come, sendo la più parte de’ Saracini
montati sovra giumente, per ciò fu che il cavallo
guaragno fiutolle, e volle correre a quelle in
caldo ed in bizzarria. Ed udii dire a coloro che ciò
avean visto che quattro Turchi vennero al Signore
d’Autreche che giaceva a terra stordito, ed in passando
e ripassando davanti a lui gli diedero sopra
dei gran colpi di mazza, di che talmente ne fu in
periglio che là ne sarebbe stato morto, se il Connestabile
di Francia non lo fusse andato soccorrere
con alquanti delle genti del Re che avea alla sua
guida. Fu egli rimenato a braccia nel suo paviglione
donde era partito pur dianzi, e talmente era
naverato e pesto de’ gran colpi di mazza che avea
sofferto, ch’elli non potea più parlare. Tantosto
furongli addirizzati alquanti Medici e Cirugiani<a class="tag" id="tag59" href="#note59">[59]</a>,
i quali, poi che non parve loro in fin di vita, gli
<span class="pagenum" id="Page_68">[68]</span>
trasser sangue del braccio, donde male ne prese;
perchè, quando venne la sera, taluno mi pregò che
noi l’andassimo vedere per ciò ch’egli era uomo di
gran rinòmo e valenza. Ciò ch’io feci assai volentieri
e andammo verso di lui. Ed entrando nel suo
paviglione, l’uno de’ suoi scudieri ci venne dire allo
incontra che noi sostenessimo il piede di paura di
risvegliarlo. Ciò che noi femmo, ed appressandoci
bellamente il trovammo giacente sul suo covertoio
di vaio minuto di cui era tutto inviluppato, perchè
allora noi tirammo tutto a cheto verso dove tenea
la faccia, ed affiatatolo, il trovammo morto. Di che
noi e molti fummo tutto dolenti di aver perduto un
così produomo. E quando fu detto al Re, egli rispose,
che non ne vorrebbe mica avere alquanti che
altresì fussero caparbii e disobbedienti a’ suoi comandamenti
come era stato quel Signore d’Autreche,
il quale per suo difetto medesimo s’era fatto
uccidere.
</p>

<p>
Ora sappiate che il Soldano donava di ciascuna
testa di Cristiano, a chi gliela portava, un bisante
d’oro; donde codesti traditori Saracini entravano
la notte a furto nell’oste nostra, e là dove trovavano
genti che dormiano spartate tagliavan loro la
testa: sicchè avvenne ch’e’ sorpresone ed uccisero
la guaita o scolta del Signore di Corcenay, e ne
asportaro la testa e lasciarono il corpo giacente
sovra una tavola. E dovete anche sapere ch’essi
conoscevano a punto l’andazzo dell’oste nostra,
perchè le varie battaglie di nostre genti per compagnie
agguatavano, ciascuna la sera sua, tutto
<span class="pagenum" id="Page_69">[69]</span>
intorno l’oste a cavallo l’una appresso l’altra; ed i
Saracini che conoscevano questo andazzo, entravano
nell’oste appresso che il guaraguato a cavallo
era passato, e facevano segretamente molti mali e
molti micìdi. E quando il Re fu di ciò avvertito, egli
ordinò che da quell’ora innanzi, coloro che solevano
fare il guato a cavallo, sì il farebbono a piede:
di che la nostr’oste ne venne poi molto serrata e
tenuta sì unita che ciascuno vi s’intrattoccava
senza che vi vaneggiasse uno spiazzo solo.
</p>

<p>
E fummo così lungamente a Damiata perchè il
Re non trovava punto in suo Consiglio ch’egli dovesse
tirar oltre, sino a che fusse venuto suo fratello
il Conte di Poitieri, che il vento avea ammenato
in Acri come vi ho detto qui davanti, perciò ch’elli
aveva con lui tutto il retrobando di Francia. E di
paura che li Turchi non si ferissero e traforassero
per mezzo l’oste coi cavalli loro, il Re fece chiudere
il parco dell’oste di grandi fossati, e sui terragli
ci aveano ballestrieri a forza ed altre genti
che agguatavano la notte com’io vi ho detto.
</p>

<p>
La festa di San Remigio fu passata avanti che
alcune novelle venissero del Conte di Poitieri e di
sue genti; donde il Re e tutti quelli dell’oste ne furono
in gran misagio e sconforto, perciò che dubitavansi,
nol vedendo venire altrimenti, ch’ellino
fusser morti od in grave pericolo. Allora mi sovvenne
del buon Decano di Maurù, e raccontai al
Legato come per tre processioni ch’egli ci avea
fatto fare sulla nave, noi fummo liberati del grande
periglio in che eravamo. Il Legato accolse il
<span class="pagenum" id="Page_70">[70]</span>
consiglio, e fe’ gridare tre processioni nell’oste che
si farebbono per tre Sabbati. La prima processione
cominciò dalla magione d’esso Legato e andarono
al Tempio di Nostra Donna in Damiata, ed era il
Tempio nella Meschita de’ Turchi e Saracini, e l’avea
quel Legato fatta dedicare di novello nell’onore
della Madre di Dio la gloriosa Vergine Santa Maria.
E così per due Sabbati fue fatto, ed in ciascuno il
Legato facea sermoni, ed appresso il sermone udito,
dava esso al Re ed agli altri gran Signori di larghi
perdoni. Di dentro il terzo Sabbato arrivò il buon
Conte di Poitieri colle sue genti, e bene gli fu mestieri
di non esser venuto entro il tempo dei primi
due Sabbati, perchè io vi prometto che davante
quel tempo, egli vi regnò senza cessare sì gran tormenta
nel mare davanti Damiata, ch’egli vi ebbe
più di dugento quaranta vascelli, che grandi che
piccoli, tutti ispezzati e perduti, e le genti che li
guardavano sommerse: perchè se il Conte di Poitieri
fusse allora venuto, egli sarebbe stato in pronto
risico di morirvi di mala morte, e così al fermo sarebbe
stato, se il buon Dio non gli avesse fatto
sua aita.
</p>

<h3 id="cap13-2"><span class="smcap">Capitolo XIII.</span>
<span class="smaller">Come movemmo da Damiata per a Babilonia, secondo l’avviso
malurioso del Conte d’Artese.</span></h3>

<p>
Or quando esso Conte di Poitieri fratello del Re
fu arrivato, grande gioia s’ismosse in tutto lo esercito,
ed il Re mandò cherendo suoi Baroni più
prossimani, e l’altre genti di suo Consiglio, e loro
<span class="pagenum" id="Page_71">[71]</span>
domandò qual via egli doveva prendere o ad Alessandria
o a Babilonia. Il Conte Piero di Brettagna
col più degli altri Baroni furono d’opinione che ’l
Re movesse ad Alessandria, perciò che davanti la
cittade avea porto buono ad arrivarvi navi e battelli
per vittovagliar l’oste. Ma a questa opinione
fu contrario il Conte d’Artese, e disse che già
non andrebbe egli ad Alessandria innanzi che non
si fusse stati in Babilonia, la quale era capo di
tutto il Reame d’Egitto<a class="tag" id="tag60" href="#note60">[60]</a>. E diceva per sue ragioni,
che chi volea uccidere il serpente gli dovea schiacciar
il capo tutto primiero. Ed a questo consiglio
si tenne il Re e lasciò l’altra opinione.
</p>

<p>
All’entrata dell’Avvento<a class="tag" id="tag61" href="#note61">[61]</a> si partì dunque il Re
e tutta sua oste per andare a Babilonia, siccome
il Conte d’Artese avea consigliato. E nella via assai
presso di Damiata trovammo uno fiume che usciva
della grande riviera, e fu avvisato che ’l Re soggiornerebbe
là uno giorno tanto che s’istopperebbe
lo detto fiume a fine che si potesse trapassare. E
fue la cosa fatta assai agiatamente, perchè si rinturò
il detto fiume a raso a raso della grande riviera,
per tal maniera che l’acqua non alzando
punto da nissun lato si potè passar oltre a grand’agio.
Or che fece il Soldano? Egli inviò inverso
<span class="pagenum" id="Page_72">[72]</span>
il Re, pensando farlo a cautela, cinquecento dei
suoi Cavalieri, de’ meglio montati ch’e’ sapesse
scerre, dicendo al Re ch’essi eran venuti per soccorrer
lui e tutta sua oste, ma ciò era solamente
per dilazionare la nostra venuta. Il giorno di San
Nicolao il Re comandò che tutti montassero a
cavallo, e difese sotto pena di ribellione che nullo
di sue genti fusse tanto ardito che toccasse in male
a l’uno di que’ Saracini che il Soldano gli avea inviato
incontra. Ora avvenne che, quando essi Saracini
videro che l’oste del Re fu ismossa a partire,
e seppero ch’esso Re avea fatto difendere che
nullo non li osasse toccare, imbaldanziro, e se ne
vennero di gran coraggio tutti in frotta ai Tempieri,
i quali avevano la prima battaglia. E l’uno
di questi Turchi donò della propria mazza un sì
gran colpo a l’uno de’ Cavalieri della prima battaglia
che lo abbattè innanzi il cavallo del fratello
di Rinaldo di Bichers che era allora Maliscalco dei
Frieri del Tempio. Il che veggendo esso Maliscalco
non si rattenne, ma gridò a’ suoi prò Cavalieri:
Ora avanti, compagnoni, addosso dalla parte di
Dio, chè ciò non si potrebbe soffrire. Ed ecco e’ fiere
il suo cavallo degli sproni e si libera correndo sui
Saracini, e con esso tutta la valente Compagnia
dei Tempieri sale romendo come groppo di vento
alla guerra. E ben sappiate che li cavalli de’ Turchi
erano ismunti e travagliati, e li nostri tutti riposati
e freschi, donde male loro ne arrivò: perchè
io ho di poi assai udito dire che de’ Turchi non ne
iscapò punto uno tutto solo, che non ne fusse o
<span class="pagenum" id="Page_73">[73]</span>
tagliato o costretto di gittarsi in mare e sommergersi.
</p>

<h3 id="cap14-2"><span class="smcap">Capitolo XIV.</span>
<span class="smaller">Qui tocca il conto dello fiume meraviglioso d’Egitto che
l’uomo dice Nilo.</span></h3>

<p>
Qui si convien parlare del fiume meraviglioso
che passa per lo paese dell’Egitto, e che viene, secondo
ch’uom dice, dal Paradiso terrestre. Perchè
queste cose uopo è sapere chi vuol intendere mia
materia. Codesto fiume è istrano e diverso da tutte
l’altre riviere: perchè quanto più in una grossa riviera
ne cadono di minori, ed acque vi convengono
da ogni lato, tanto più la medesima si sparpaglia e
prende terreno, e vi si dirama entro in ruscelli; ma
codesto fiume viene tutto solitario ed unito, e quand’egli
è in Egitto, da sè medesmo gitta sue branche
qua e là per mezzo il paese, e quando il tempo
viene intorno alla San Remigio, egli da sè si espande
per le branche sue in sette riviere, le quali cuoprono
le terre piane; e poi quando l’acque si son
ritirate, i lavoratori del paese vengono a lavorarvi
la terra intrisa con aratri senza ruote, e vi sementano
frumento, orzo, riso, comino; e tutto vi prova
sì bene che nulla v’ha di che ammendare. L’uomo
non sa donde venga quella crescita d’acque fuor che
della santa grazia di Dio: e se ella non fusse, egli non
verrebbe nullo bene nel paese d’Egitto per li grandi
calori che vi regnano, sendo più presso al Sol levante,
e non piovendovi come punto, o solo di lungi a
lunge. Ancora sappiate che quel fiume è tutto torbato
per lo scalpiccìo ed il viavai delle genti del
<span class="pagenum" id="Page_74">[74]</span>
paese che vi accorrono verso la sera per trarne
acqua a bere, ma pur solo che in essa acqua e’ vi
schiaccino quattro mandorle o quattro fave, ed
ecco la dimane l’acqua si è tanto buona a bere che
è meraviglia. Inoltre quando quel fiume entra in
Egitto, egli vi ha genti tutte sperte ed accostumate,
(come a dir sarebbono li pescatori delle nostre
riviere) le quali a sera gittano loro reti incontro
le correnti d’essa riviera, ed al mattino sovente
vi trovano e prendono le spezierie che si vendono in
queste parti di qua assai caramente, ed a picciol peso;
siccome cannella, gengiovo, rabarbaro, gherofani,
legno d’aloè ed altre buone e rare cose: e dicesi
nel paese che cotali cose vengono del Paradiso terrestre,
e che il vento le abbatte di buoni alberi che
colà sono, in così appunto come il vento abbatte il
seccume nelle foreste de’ paesi nostri: perchè poi
ciò che cade nel fiume, e l’acqua ammena alla china,
e’ mercatanti raccolgono come vi dissi a gran
reti per rivenderlo poscia ad oncia ad oncia nelle
parti nostre.
</p>

<p>
E si diceva nel paese di Babilonia che molte
volte il Soldano aveva tentato di sapere donde il
fiume veniva, per genti sperte che ne seguissero
il corso a ritroso, e portassono con loro per vivere
del pane, che vien detto biscotto, perciò ch’essi non
ne avrebbono punto trovato. E queste genti una
fiata gli rapportarono ch’essi avevano seguito quel
fiume contramonte tanto che erano giunti sino ad
una serra di roccia tagliata a picco, sulla quale
serra e roccia non era possibile montare sì per
<span class="pagenum" id="Page_75">[75]</span>
l’ertezza scogliosa, e sì per l’acque del fiume che,
quasi da cateratta aperta, se ne versavano a piombo.
E loro era stato avviso che in sull’alto della montagna
fossero alberi a fusone, ed aggiugnevano che
colassù avean visto gran quantità di bestie selvatiche,
e di molte strane fazioni, come lioni, serpenti,
elefanti ed altre paurose e diverse, che stavano
a riguardarli, se pure ardissono di montare;
perchè le genti del Soldano, impauratesi, se ne erano
ritornate, senza osare di passar oltre.
</p>

<h3 id="cap15-2"><span class="smcap">Capitolo XV.</span>
<span class="smaller">Come ci arrestammo davanti il fiume di Rosetta, e di ciò
che ’l Re vi dispose, e lo nuovo Almirante vi contrappose.</span></h3>

<p>
Or dunque a proseguire nostra materia, diciamo
che quel fiume scende in Egitto, e vi gitta
sue branche per mezzo la pianura, com’io v’ho già
detto, delle quali branche l’una viene a Damiata,
l’altra ad Alessandria, la terza a Tanes, e la quarta
a Rosetta. A quella branca che s’addirizza a Rosetta
andò il Re di Francia a tutta sua oste, e pose gli
alloggiamenti tra esso fiume e quello di Damiata.
E là trovammo tutto il podere del Soldano alloggiato
sulla riva del fiume di Rosetta per guardare
e proibircene il passaggio. Ciò che loro era cosa
ben agevole a fare, poichè nullo di noi non avrebbe
saputo passare s’egli non si fusse messo a nuoto,
non avendovi punto di guado. Il Re ebbe consiglio
in lui di far gittare un dicco per a traverso la riviera
per passare ai Saracini; e per mettere a salvaguardia
<span class="pagenum" id="Page_76">[76]</span>
quelli che farebbono il dicco fe’ costrurre
due grossi belfredi che si appellano Gatti incastellati,
perciò che ci avea due castelli davanti i gatti
e due casematte di dietro per tollerare lo stoscio
de’ cantoni che i Saracini gittavano con ingegni
e difíci, e di questi ne aveano ben sedici tutti a
dritto, donde facevano meravigliosi trabocchi. Il Re
fece fare altresì diciotto ingegni, de’ quali fu mastro
trovatore e fattore un Giossellino di Curvante.
Il fratello del Re agguatava i gatti di giorno, e
noi altri Cavalieri sì gli agguatavamo la notte. E
si fu la settimana innanzi Natale che i gatti incastellati
furono presti, e poi si cominciò a fare il
dicco. Ma quanto se ne faceva, li Saracini altanto
ne disfacevano di lor parte. Perchè dal lor lato,
tutto di contro l’argine, facean seno della riva e
vi scavavano larghi fondacci; sicchè, come l’acqua
per lo argine nostro s’arretrava, ed ella tosto piegava
a riempiere i fossati opposti; perchè avveniva
che ciò che noi ammontavamo a stento in tre settimane
o in un mese, essi mantenendo la larghezza
del fiume, il frustravano agevolmente in un giorno
od in due, guastando tuttavia a grandi colpi di
frecce e bolzoni le nostre genti che portavano terra
per avanzar la traversa.
</p>

<p>
I Turchi, quando il loro Soldano fue morto della
malattia che gli prese davanti Hamano, fecero lor
Capitano di un Saracino che si appellava Sceceduno
figliuolo del Seicco<a class="tag" id="tag62" href="#note62">[62]</a> lo qual Capitano era
stato armato Cavaliere dallo Imperatore Federico.
<span class="pagenum" id="Page_77">[77]</span>
E tantosto quel Sceceduno inviò una parte delle
sue genti a passare di verso Damiata ad una piccola
città chiamata Surmesac, la quale è sul fiume
di Rosetta, e vennero a cadere da quel lato sulle
nostre genti. E il proprio giorno di Natale, in quel
tanto ch’io era a desinare col mio compagno d’armi
Pier d’Avalone, e tutti i Cavalieri nostri, li Saracini
entrarono nell’oste, e vi uccisero alquanti
poveri che se n’erano ai campi sbandati. E incontanente
noi montammo a cavallo per andare alla
riscossa, donde gran mestieri ne era a Monsignor
Perrone nostr’ospite, che si trovava fuora dell’accampamento,
perchè avanti che fussimo là li Saracini
l’avean già preso, ed ammenavano lui e suo
fratello il Signore di Val. Allora noi piccammo degli
sproni, e corremmo su i Saracini e riscuotemmo
que’ due buoni Cavalieri ch’avean già messi per
terra a gran forza di colpi, e li rammenammo nell’oste.
I Tempieri ch’erano all’erta fecero bene ed
arditamente la retroguarda, ma con tutto ciò li
Turchi ci venivano sopra di gran coraggio da quel
lato guerreggiandoci forte e fermo, sino a che il
nostro accampamento non si fu chiuso di fossato
di verso Damiata, da quel fiume là insino al fiume
di Rosetta.
</p>

<p>
Quel Sceceduno Capitano de’ Turchi, di cui ho
parlato qui davanti, era tenuto il più valente e prode
di tutta Paganìa. Egli portava nelle sue bandiere
le armi dello imperadore che l’avea fatto Cavaliere,
ed era la sua bandiera partita in banda, e nell’una
banda e’ portava armi parecchie a quella del Soldano
<span class="pagenum" id="Page_78">[78]</span>
d’Aleppo, e nell’altra le armi del Soldanato di Babilonia.
Suo nome era Sceceduno, com’io v’ho
detto, figliuolo del Seicco, che tanto vale a dire
in lor lingua, come nella nostra figliuolo del Veglio:
ed un tal nome tenevano essi tra loro a gran
cosa, perciò che sono le genti che più onorino i
vecchi ed antichi, solo ch’essi si sieno guardati in
giovinezza d’alcun malvagio rimproccio. Ora codesto
Capitano, così come fu rapportato al Re per
ispie, si vantò ch’e’ mangerebbe nella tenda del Re
di Francia innanzi il giorno di S. Sebastiano ch’era
prossimano a venire<a class="tag" id="tag63" href="#note63">[63]</a>.
</p>

<p>
Or quando il Re ciò intese, egli disse che se ne
prenderebbe ben guardia, e serrò sua oste e ne
dette l’intesa alle sue genti d’arme. Donde il Conte
d’Artese suo fratello fu commesso a guardare
i belfredi e gl’ingegni; il Re ed il Conte d’Angiò,
che dipoi fu Re di Sicilia, furo stabiliti a guardare
il campo verso Babilonia, e il Conte di Poitieri ed
io Siniscalco di Sciampagna a guardare il campo
di verso Damiata. Ora avvenne tantosto, che quel
Capitano de’ Turchi, avanti nominato, fece passare
sue genti nell’isola che era tra lo fiume di Damiata
e lo fiume di Rosetta, ove erano i nostri alloggiamenti,
e fece arringare sue battaglie da l’un de’ fiumi
sino all’altro. Il Conte d’Angiò, ch’era in quella
parte, corse sui detti Turchi e ne isconfisse tanti
da metterli in fuga, e molti ne furo annegati in
ciascuno de’ detti fiumi. Ma tuttavia, egli ne dimorò
gran parte, a chi nissuna cavalleria osava
<span class="pagenum" id="Page_79">[79]</span>
di urtare per li diversi ingegni ch’elli avevan tra
loro, e de’ quali n’uscian per noi grandi mali. E a
quella fiata che il detto Conte di Angiò assalì li
Turchi, il Conte Guido di Forestà che era in sua
compagnia, sdrucì a cavallo lui e suoi cavallieri per
tra la battaglia de’ Turchi, e tirò oltra sino a
un’altra battaglia di Saracini, e là fece maraviglie
di sua persona. Ma ciò non ostante fu egli gittato
a terra e n’ebbe la gamba spezzata, ed a
braccia nel rimenarono due de’ suoi Cavalieri. E
ben sappiate che a molto gran pena si potè ritrarre
il Conte d’Angiò di quella mislèa, ove egli molte
fiate fu in grande periglio, sicchè dappoi ne fu molto
pregiato di quella forte giornata. Al Conte di
Poitieri ed a me accorse un’altra gran battaglia
dei detti Turchi. Ma siate certi che molto bene furono
ricevuti ed altrettanto serviti. E ben bisogno
lor fu ch’e’ trovassono la via per ove essi erano
baldamente venuti, poichè ne femmo un’abbondosa
tagliata, e ritornammo a salvezza negli alloggiamenti
senza avere come niente perduto di nostre
genti.
</p>

<h3 id="cap16-2"><span class="smcap">Capitolo XVI.</span>
<span class="smaller">Come la Petriera e gl’ingegni de’ Saracini, gittando il
fuoco greco, abbruciassono due fiate i nostri Gatti incastellati.</span></h3>

<p>
Una sera avvenne che i Turchi ammenarono un
ingegno ch’essi appellavano la Petriera, un terribile
ingegno a mal fare, e lo misero a fronte a fronte dei
gatti incastellati, che Messer Gualtieri di Curello
<span class="pagenum" id="Page_80">[80]</span>
ed io guardavamo in quella notte. Per lo quale
ingegno essi ci gittavano il fuoco greco ad abbondanza
e a gran furia, e questo era la più orribile
cosa che unque mai io vedessi. Quando il buon Cavaliero
Messer Gualtieri, mio compagno di scolta,
vide questo fuoco, egli si gridò e ci disse: Signori,
noi siamo perduti per sempre senza rimedio, perchè
se essi bruciano i nostri gatti incastellati, noi
ne siamo altresì arsi e bruciati; e se noi disertiamo
nostra guardia, noi ne siamo onìti vituperosamente.
Perchè io concludo che nullo non è che di questo
periglio ci possa difendere, se non è Iddio il benedetto
nostro Creatore. Sì dunque vi consiglio a
tutti, che tutte e quante le fiate ch’essi ci gitteranno
il fuoco greco, che ciascuno di noi cada sui
ginocchi e sui cubiti, e gridi mercè a Nostro Signore,
in chi è tutta possanza. E tantosto che i
Turchi gittaro il primo colpo di fuoco, noi ci mettemmo
aggombitati e ginocchioni appunto così come
il produomo ci avea insegnato. E cadde il fuoco
greco questa prima volta tra i nostri due gatti incastellati
in uno spiazzo che loro era davanti, e
che aveano fatto i nostri prolungando il dicco; ed
incontanente quel fuoco fu spento da un uomo che
avevamo proprio a ciò fare. Or la maniera del fuoco
greco era tale ch’egli veniva ben davanti sì grosso
che una botte, e dietro lasciava una coda durante
circa una mezza canna di quattro palmi. Egli al suo
venire di schianto facea tale bruìto da sembrare la
saetta folgore che cadesse dal cielo, e rendea figura
d’uno dragone volante per l’aere, e gittava
<span class="pagenum" id="Page_81">[81]</span>
sì gran chiarità e spereggio ch’egli ci si vedea entro
il vallo come di giorno, accendendovisi la tenebra
in vivo lume di fiamma. Tre fiate in quella nottata
ci gittarono il detto fuoco colla Petriera, e quattro
con la ballestra grossa a tornio<a class="tag" id="tag64" href="#note64">[64]</a>; e tutte le fiate
che ’l nostro buon Re San Luigi udiva che ci gittavano
così questo fuoco, egli si ponea ginocchioni,
e tendendo le mani e levando la faccia al cielo,
gridava ad alta voce a nostro Signore e diceva in
plorando a grandi lagrime: Bel Sire Dio Gesù Cristo,
guardate me e le mie genti! E poi che ’l fuoco
c’era caduto innanzi, e’ mandava un suo ciambellano
per sapere in qual punto noi eravamo, e se il
fuoco ci aveva gravati. E ben credetemi che di sue
buone preci ed orazioni noi ne avevamo mestieri;
poichè l’una delle volte ch’e’ Turchi il gittarono,
cadde il fuoco di costa al gatto incastellato che
guardavano le genti di Monsignore di Corcenay, e
ferì nella riva del fiume che era là davanti, e se
ne venne dritto a loro tutto divampante ed ardente:
perchè tantosto ecco venire correndo verso di
me un Cavaliere di quella Compagnia, tuttavia
gridando: Atateci, Sire, atateci o noi siamo tutti
arsi, vedete là orrenda stroscia di fuoco greco che
i Saracini ci han tratto, e che viene dritto al nostro
castello. Ratto corremmo là, donde il bisogno
era grande, poichè così come dicea il Cavaliere in
così era, ed estinguemmo il fuoco a grande affanno
e disagio, perchè dall’altra parte i Turchi ci
<span class="pagenum" id="Page_82">[82]</span>
tiravano attraverso il fiume dardi e verrettoni, di
che tutto era pieno.
</p>

<p>
Il Conte d’Angiò fratello del Re guardava di
giorno i gatti incastellati, e tirava nell’oste de’ Saracini
con ballestre. Ora aveva comandato il Re
che appresso che il Conte d’Angiò ci avea fatto il
guato durante il giorno, noi altri della mia compagnia
il facessimo durante la notte; donde eravamo
a gran pena ed a grande sollicitudine, perchè
li Turchi aveano già rotte e fracassate nostre
tende e nostri ripari. Ora avvenne che codesti Turchi
traditori ammenarono di giorno la loro Petriera
davanti le nostre parate, quando il Conte
d’Angiò le difendea. Ed aveano accoppiati tutti li
loro ingegni, donde essi gittavano senza rallento il
fuoco greco sul nostro argine traversagno tutto di
faccia delle nostre bastite, sicchè nullo si osava
mostrarsene fuora e scovrirsi; perchè in allora i
nostri due gatti incastellati furo in un momento
consumati e bruciati. Per la qual cosa il detto
Conte d’Angiò, che li dovea guardare quel giorno,
ne uscì quasi fuori del senno e si volea gittare
di dentro il fuoco per estinguerlo o morirvi. Su di
che i miei Cavalieri ed io dovemmo render grazie
a Dio, perchè, se i Saracini avessero atteso a notte
a far loro sforzo, noi ne saremmo stati tutti arsi e
bruciati.
</p>

<p>
Il che veggendo il Re, fece egli una richiesta
a’ suoi Baroni che gli donassono e trovassono
modo di aver legname de’ vascelli ch’essi avevano
sopra mare, ciascuno di sua parte il più che potrebbe,
<span class="pagenum" id="Page_83">[83]</span>
perchè non ci avea là intorno fusti o selve di che
essi si fossero potuto atare; e così loro rimostrò
il Re, donde ciascuno gliene servì ciò ch’egli potè.
Ed avanti che il nuovo gatto incastellato fusse compito,
il legname che vi fu impiegato venne stimato
valere dieci mila lire e più, perchè potete conoscere
che molti battelli ne furono perduti, e che
noi ne eravamo allora in grande difetto. Quando il
gatto fu all’intutto compiuto, il Re non volle punto
ch’e’ fosse messo e piantato sino a quel giorno
che ’l Conte d’Angiò suo fratello doveva farvi la
guardia, e comandò che fosse rizzato nel proprio
luogo ove li due altri erano stati bruciati. E ciò
faceva egli, a fine di ricovrar l’onore del detto
suo fratello, al guato del quale erano stati bruciati
gli altri due gatti incastellati. E siccome lo
Re volle, così fu fatto. Il che veggendo li Saracini
da capo attirarono tutti i loro sedici ingegni, e di
modo li accoppiarono che tutti insieme lanciavano
al nostro gatto ch’era stato fatto di nuovo. E
quando essi videro che le nostre genti dottavano
d’andare e venire al gatto pel fitto de’ cantoni e
pietre grosse e canterute che essi traevano, drizzaro
la Petriera tutto di fronte al gatto incastellato,
e lo arsero da capo col fuoco greco. E seconda
gran grazia fece Nostro Signore a me ed a
mei Cavalieri, perchè s’essi avessero atteso sino
alla notte vegnente in che noi dovevamo tener la
guardia, ne saremmo stati arsi od oniti come per
simigliante vi dissi qui avanti.
</p>

<p>
<span class="pagenum" id="Page_84">[84]</span>
</p>

<h3 id="cap17-2"><span class="smcap">Capitolo XVII.</span>
<span class="smaller">Qui conta del passaggio a guado del fiume di Rosetta.</span></h3>

<p>
Ciò vedendo il Re a tutta sua gente ne venne
molto turbato in cuore, ed appellò tutti li suoi Baroni
per consigliarlo sul che era a farsi. E videro
per tra loro che possibile non era di fare un dicco
per passare ai Turchi e Saracini, perchè le nostre
genti non potevano tanto fare da una parte che più
essi non affondassono ed allargassero dall’altra. Ed
allora Messer Umberto di Belgioco Connestabile di
Francia disse al Re che un uomo Beduino era venuto
a lui, e gli avea detto: che se gli si volean
donare cinquecento bisanti d’oro, ed egli ci insegnerebbe
un buon guado a passare il fiume agevolmente
a cavallo. A che il Re rispose che molto volontieri
vi si accordava, ma ch’egli<a class="tag" id="tag65" href="#note65">[65]</a> tenesse verità
di sua parte. E non volle quell’uomo insegnare il
guado se primamente egli non ebbe i danari che
gli eran stati promessi.
</p>

<p>
Per lo Re fu disposto che il duca di Borgogna
e li Ricchi Uomini del paese d’oltremare, i quali erano
accordanti con lui, guarderebbero l’oste e la
manterebbono contra Saracini, e ch’elli e li suoi
tre fratelli, che erano li Conti di Poitieri, di Artese
e di Angiò, il qual ultimo fu poi Re di Sicilia,
come ho detto davanti, colle loro genti a cavallo
andrebbero vedere ed assaggiare il guado che
il Beduino loro doveva mostrare: e ne fu messo
<span class="pagenum" id="Page_85">[85]</span>
giorno e fu assegnato a l’uno de’ tre dì di Carnasciale.
E quando venne quel giorno noi montammo
a cavallo, ed andammo al guado di quel Beduino
tutti in punto di guerra. Ed in cavalcando, taluni
si tiravano a randa della riva del fiume, e sendone
la terra labile e intrisa, smucciavano ed avvallavano
essi e loro cavalli nell’acque, e vi si annegavano
miseramente. Ed il Re se n’avvide, e ne fece
dimostranza agli altri, affine che tenendosi in sodo
si desson guardia di non cadere. E tra gli altri
cadde ed annegò Messer Giovanni d’Orleano il valente
cavaliere Banneretto, che spiegava bandiera
nell’oste di suo. E quando noi fummo al guado vedemmo
da l’altra parte del fiume ben trecento Saracini
tutti a cavallo, i quali guardavano quel passaggio.
Allora noi entrammo entro il fiume, e vi
trovarono i nostri cavalli assai buon guado e ferma
terra, e tirammo contramonte l’acqua con buona
riva a passar oltra, tanto che la Dio mercè noi passammo
tutti senza dannaggio. E quando i Saracini
ci videro così passare di forza, essi se ne fuggirono
a grande aire<a class="tag" id="tag66" href="#note66">[66]</a>.
</p>

<h3 id="cap18-2"><span class="smcap">Capitolo XVIII.</span>
<span class="smaller">Della battaglia che ne seguì oltre il fiume, ove fu morto il
Conte d’Artese.</span></h3>

<p>
Avanti che partire il Re aveva appuntato che
i Tempieri farebbono l’antiguarda, ed il Conte d’Artese
suo fratello menerebbe la seconda battaglia.
<span class="pagenum" id="Page_86">[86]</span>
Ma sì tosto che ’l Conte d’Artese ebbe passato il fiume
insieme a tutta sua gente d’arme, e ch’e’ videro
i Saracini fuggire loro davanti, essi piccano li cavalli
delli speroni e cominciano a correr sopra li
Saracini. Donde la valente Milizia dell’antiguardo
ne levò parola di corruccio, ma il Conte d’Artese
non le osava rispondere o rattenersi per la paura
di Messer Folcaldo del Melle che lo tenea per lo
freno del suo cavallo, e che, sendo sordo, non udìa
cosa che i Tempieri dicessono al Conte, ma gridava
tuttavia a gola: or addosso, or addosso. Quando
i Tempieri videro ciò, essi si pensaro essere oniti
e diffamati se lasciavano andare il Conte d’Artese
innanzi a loro, perchè tutti d’un accordo ferirono
degli sproni tanto ch’e’ poterono, e perseguirono i
Saracini fuggenti per mezzo la Città della Massora
sino al campo posto verso Babilonia. Or quando finalmente
ristettono e pensarono ritornare addietro,
ecco li Turchi lanciar loro per a traverso le
strette rughe della cittade gran forza di fromboli
e di saettame, sicchè là fu morto il Conte d’Artese
e il Sire di Coucy che si nomava Raullo, e tanto
d’altri Cavalieri sino al numero di trecento, ed i
Tempieri, in così come il loro Gran Maestro mi
disse, vi perdettono bene dugento ottanta de’ suoi<a class="tag" id="tag67" href="#note67">[67]</a>.
</p>

<p>
E i miei Cavalieri, Genti d’arme ed io vedemmo
a man sinistra gran quantità di Turchi che
s’armavano ancora, e incontanente corremmo sovr’essi.
Ed in quella che li cacciavamo per mezzo
loro oste, io scorsi un gran Saracino che montava
<span class="pagenum" id="Page_87">[87]</span>
sul suo cavallo, e gli teneva il freno un suo cavaliero:
e intanto che il Saracino levò le mani alla
sella per voler montare, io gli diedi della spada
sotto le ditella tanto come potei metterla avanti,
e lo freddai di quel colpo. Quando il Cavaliere vide
il suo Sire morto, abbandonò egli signore e cavallo,
e m’ispiò al ritornare, e mi venne colpire di
sua lancia un sì gran colpo tra le spalle ch’elli mi
gittò sul collo del mio cavallo, e mi tenne così
pressato ch’io non poteva sguainar la spada che
aveva cinta, ma mi bisognò tirare un’altra spada
ch’io aveva alla sella del cavallo, donde bene mestieri
me ne fu; e quando egli vide ch’io aveva
la spada in pugno, elli ritirò di forza la lancia che
io avea afferrata, e s’arretrò da me. Ora avvenne
ch’io e i miei Cavalieri trovammo de’ Saracini fuora
dell’oste, e ne vedemmo qua e là ben presso a
sei mila che si erano gittati alla campagna e aveano
abbandonati gli alloggiamenti: perchè quando
essi ci ebber veduti così spartati, ci vennero
correr sopra di gran randone, e là uccisono Messer
Ugo di Tricciatello Signore d’Isconflano, il
quale portava la bandiera della nostra compagnia:
e parimente presono Messer Raullo di Guanone della
detta nostra compagnia, lo quale essi avevano abbattuto
a terra. E in quella che l’ammenavano i
miei Cavalieri e me il conoscemmo, e lo andammo
arditamente riscuotere e liberare dalle lor mani.
Ed in ritornando di quello affronto li Turchi mi
donarono di sì gran colpi che il mio cavallo s’agginocchiò
del gran peso che gli toccò sentire, e
<span class="pagenum" id="Page_88">[88]</span>
me gittarono oltre per di sopra le orecchie sue. Di
che tantosto mi raddrizzai mio scudo al collo e mia
spada in pugno: ed allora si tirò verso me Monsignor
Erardo di Esmerè, che Dio assolva, lo quale
a somigliante essi avevano abbattuto a terra: e noi
ci ritirammo insieme verso una magione, che colà
presso era stata guasta per attendervi il Re che
veniva, e trovar modo di ricovrare un cavallo. Ed
in così che noi ne andavamo a quella magione,
ecco qua una gran bandiera di Turchi, i quali venivano
sovra noi correndo e passando oltre verso
un’altra compagnia di nostre genti che colà presso
reggea la puntaglia. Ed in passando essi mi gittano
a terra di tal burina che lo scudo m’esce del collo,
e mi calpestano per morto, donde guari non ne falliva.
E quando furono passati, Messer Erardo mio
compagnone mi venne a rilevar su, e così potemmo
andare sino ai muri di quella magione disfatta.
Ed a questi muri si resero a noi Messer Ugo di Iscossato,
Messer Ferrante di Loppel, Messer Ranaldo
di Menoncorto, ed altri più. E là ci vennero
assalire li Turchi in maggior forza da tutte parti:
e ne discese una parte d’essi dentro il casalone ove
noi eravamo, e lungamente furono battagliando
contra noi a la puntaglia e da presso. Allora i
miei Cavalieri mi donaro a guardare un cavallo,
ch’essi tenevano per paura ch’e’ si fuggisse, e si
dettono a difendersi vigorosamente contra li Turchi,
ed in tal maniera che grandemente lodati ne
furo da alquanti produomini che li vedevano. Là fu
ferito Messer Ugo di Iscossato di tre grandi piaghe
<span class="pagenum" id="Page_89">[89]</span>
nel viso ed altrove. Messer Raullo e Messer Ferrante
a simigliante furono naverati alle spalle talmente
che il sangue sortiva di loro piaghe tutto
così che d’una botte sorte il vino. Messere Erardo
d’Esmerè fu naverato per mezzo il viso d’una spada
che gli trinciò tutto il naso tanto che gli cadeva
sulla bocca. Adunque in quella distretta mi
sovvenne di Monsignore San Jacopo, e gli dissi:
Bel Sire San Jacopo, io ti supplico aiutami e mi
soccorri a questo bisogno. E tantosto ch’io ebbi
fatto mia preghiera Messer Erardo mi disse: Sire,
se voi non pensaste ch’io il facessi per fuggirmi ed
abbandonarvi, io v’andrei inchiedere Monsignore
il Conte d’Angiò ch’io vedo là in quei campi. Ed
io gli risposi: Messer Erardo, voi mi fareste grande
onore e grande piacere se voi ci andaste chiedere
aiuto per salvarci le vite, giacchè la vostra
è bene in grande avventura. E bene io ne dicea il
vero perchè elli ne morì poco stante di quella nàvera.
E tutti furono altresì d’opinione ch’elli ci
andasse cercar soccorso. Allora gli lasciai andare
il cavallo suo ch’io tenea per lo freno, ed egli ratto
se ne corse al Conte d’Angiò richerendogli che ci
venisse soccorrere nel periglio ove noi eravamo.
E là ci ebbe un gran Sire con lui che ne lo voleva
guardare, ma il buon Signore non ne volle niente
credere, anzi girò il suo cavallo, ed accorse con
alquanto delle sue genti piccando delli speroni. E
quando li Saracini il videro venire essi ci lasciarono,
ma come e’ vennero in effetto, scorsero li Saracini
i quali tenevano Messer Raullo di Guanone e
<span class="pagenum" id="Page_90">[90]</span>
l’ammanavano tutto ferito, perchè incontanente
mossero a ricovrarlo, ma lo riebbero in ben pietoso
e miserevole punto.
</p>

<h3 id="cap19-2"><span class="smcap">Capitolo XIX.</span>
<span class="smaller">Anche della battaglia, e delle grandi cavallerìe che vi fece
Monsignore lo Re.</span></h3>

<p>
Ed in quella io vidi apparire il Re e tutta sua
gente, i quali sorvenivano a una terribile tempesta
di trombe, di chiarine e di corni. Ed il Re s’arrestò
sull’alto del cammino con tutte sue genti d’arme
per qualche cosa ch’egli aveva a dire: ed io vi
prometto ch’unqua sì bell’uomo armato non vidi
mai: perch’egli pareva di sopra tutti dalle spalle
in a monte. Aveva sulla testa un elmo tutto inorato
e bellissimo, ed una spada di Lamagna in
sua mano. E tantosto ch’elli si fu arrestato, molti
de’ suoi Cavalieri scorsero entro la battaglia dei
Turchi gran quantità d’altri Cavalieri e di genti
del Re, ed essi senza rattento si vanno tosto lanciare
per tra la battaglia cogli altri. E dovete sapere
che a questa fiata furono fatti là i più bei fatti
d’arme che anche fussono fatti nel viaggio d’oltremare
tanto d’una parte che d’altra; perchè nullo
non tirava d’arco, di ballestra, nè d’altra artiglieria,
ma erano li colpi che l’un si donava sull’altro
a belle mazze e spade e fusti di lance tutto
mescolatamente l’uno per mezzo l’altro. E di ciò
ch’io vedeva, molto tardava ai miei Cavalieri ed
a me, tutto guasti come noi eravamo, che non
fussimo di dentro la battaglia cogli altri. Ed ecco
<span class="pagenum" id="Page_91">[91]</span>
qui tantosto venire a me un mio Scudiere, che se
n’era fuggito a un tratto con tutta la mia bandiera,
e mi ammena uno de’ miei destrieri fiammenghi;
perchè fui prestamente montato, e toccato
degli sproni mi tirai a costa a costa del Re. Là fu
il buon produomo Messer Giovanni di Valerì, il
quale vedeva bene come il Re si volea andare a gittare
nel forte della battaglia; e gli consigliò che si
tirasse a man destra di verso il fiume, affinchè, se
dannaggio ci avesse, potesse egli aver soccorso
dal Duca di Borgogna e dagli armati che guardavano
l’oste che noi avevamo lassata, ed altresì a ciò
che le sue genti potessono rinfrescarsi ed aver a
bere, poichè il caldo s’era già molto elevato. Il
Re mandò allora inchiedere e far ritirare i suoi Baroni
e Cavalieri ed altri di suo Consiglio ch’erano
nella battaglia de’ Turchi, ed a pena furo arrivati
domandò loro consiglio di ciò ch’elli era a fare. E
i più risposono che il buon Cavaliere Messer Giovanni
di Valerì ch’elli avea con lui, molto bene il
consiglierebbe. Allora, secondo il primo consiglio
di quel Valerì, che i più accordaro esser buono, il
Re piegò a man destra verso il fiume: ed eccovi
qui venire Messer Umberto di Belgioco Connestabile
di Francia, che disse al Re come suo fratello
il Conte d’Artese era a gran pressura in una magione
presso la Massora e si difendea a meraviglia,
ma ciò non ostante ch’egli avea buon bisogno d’esser
soccorso, e pregò ’l Re d’andarlo aitare. Ed il
Re disse: Connestabile, piccate davanti, ed io vi
seguirò da presso: ed a somigliante io di Gionville
<span class="pagenum" id="Page_92">[92]</span>
dissi al Connestabile ch’io sarei uno de’ suoi Cavalieri
e ’l seguirei a tale affare, donde egli me ne
rese mercè di buon cuore. E tantosto ciascuno di
noi cominciò a ferir degli sproni dritto a quella
Massora per mezzo la battaglia dei Turchi; di che
prestamente molti di nostra compagnia furo discevrati
e dipartiti de la presenza l’uno de l’altro entro
la forza dei Turchi e dei Saracini.
</p>

<p>
Ed un poco appresso ecco qui venire un Mazziere
al Connestabile, con chi io era, e gli dice che
il Re era circondato di Turchi ed in gran periglio
di sua persona. Chi ne fu isbaìto fummo noi, e ne
avemmo grande spavento, perchè tra lo luogo ove
era il Re coi Turchi e noi, ci avea bene mille o
mille dugento Saracini, e noi non eravamo che
sei di nostra parte. Allora io dissi al Connestabile:
poi che noi non abbiamo podere di traforare per
quella pressa di nimici, ch’egli ci valea meglio di
andare a passare per a monte al disopra d’essi. E
così tutto subitamente lo femmo ancorchè ci fusse
un gran fossalone pel cammino che prendemmo tra
noi e li Saracini. E sappiate per vero che s’essi si
fussono preso guardia di noi, e’ ci avrebbono di
tratto tutti soverchiati ed uccisi; ma essi intendevano
al Re ed all’altre grosse battaglie, e forse
ch’elli istimavano che noi fossimo di loro genti.
Ed in quella che noi arrivavamo di verso il fiume
tirando in basso entro il rio suddetto e la riviera,
noi vedemmo ch’ ’l Re s’era invece ritirato all’alto
d’esso fiume, e che li Turchi ne ammenavano le
altre schiere. Perchè s’assembraro tutte loro battaglie
<span class="pagenum" id="Page_93">[93]</span>
colle battaglie del Re sulla grande riviera,
e là ci ebbe una molto pietosa disconvenenza. Perchè
la più parte di nostre genti, le quali anche erano
delle più fievoli, credevano poter passare a
salvamento di verso l’oste ove era a guardia il
Duca di Borgogna: ma egli non era possibile, perchè
i loro cavalli erano così lassi e travagliati, ed
il calore era sì estremo, che non ne potevano la
fatica: ed in discendendo a valle il fiume, noi vedevamo
l’acqua tutta covrirsi di picche, lance,
scudi, e d’uomini e cavalli che miseramente vi perivano
ed annegavano. Quando noi vedemmo la
fortuna e il pietoso stato che correva sulle nostre
genti io cominciai a dire al Connestabile, che
dimorassimo di qua dal fiume per guardare uno ponticello
che era colà presso sul rio; perchè se noi lo
lasciamo, io diceva, essi verranno caricare sovra
’l Re per di qua, e se le nostre genti sono assalite
per due luoghi, noi potremmo troppo averne del
peggio. Ed in così dimorammo noi; e siate certani
che ’l buon Re fece quella giornata de’ più gran
fatti d’arme che giammai io abbia veduto fare in
tutte le battaglie ove io fui anche. E si diceva che
se non fusse stata la sua persona, noi saremmo
stati tutti perduti e distrutti. Ma ben io credo che
la virtù e la possanza ch’egli aveva gli si addoppiò
allora di vantaggio per la onnipotenza di Dio,
perchè elli si buttava nel mezzo là ove vedeva sue
genti in distretta, e donava di mazza e di spada
colpi sì grandi ch’elli era meraviglia a vedere.
E mi contarono un giorno il Sire di Corcenè, e
<span class="pagenum" id="Page_94">[94]</span>
Messer Giovanni di Salenay che sei Turchi vennero
al Re quel giorno, e lo presono al freno del suo cavallo
e lo ammenavano a forza, ma il valente Principe
fu così vertudioso di suo podere, e di sì gran
coraggio donò e colpì sovra questi sei Turchi, che
a lui solo si diliberò e li confuse: così che molti
inveggendo ch’elli faceva sì grandi cavallerie, e si
difendea così valentemente, presono ardire in cuore
ed abbandonarono i passi ch’e’ guardavano, ed andarono
di randone al soccorso del Re.
</p>

<h3 id="cap20-2"><span class="smcap">Capitolo XX.</span>
Come io, a buona compagnia, difendessi un ponticello perchè
il Re non ne venisse accerchiato dai Saracini.</h3>

<p>
Appresso un poco, ecco qui dritto a noi che
guardavamo il ponticello a ciò che i Turchi non
passassero, muovere il Conte Piero di Brettagna,
il quale veniva di verso la Massora, là ove egli ci
aveva avuto un’altra terribile scaramuccia. Ed era
tutto tagliato al viso, talmente che il sangue gli
usciva in pieno dalle labbra, come s’elli avesse voluto
vomitar dell’acqua che tenesse in bocca. Ed
era il detto Conte di Brettagna montato su un
grosso cortaldo<a class="tag" id="tag68" href="#note68">[68]</a> basso ed assai ben fornito, e tutte
le brettine gli pendeano rotte dallo arcione della
sella, ed egli si tenea a due mani al collo del cavallo,
di paura che i Turchi i quali gli erano dietro,
e che il perseguivan da presso, nol facessero
cadere a terra. Con tutto ciò e’ sembrava ch’elli
non li dottasse già grandemente, perchè sovente
<span class="pagenum" id="Page_95">[95]</span>
elli si volgeva verso loro, e loro diceva parole in
segno di beffa e di muccerìa. E nella fine di questa
battaglia vennero verso noi il Conte Giovanni
di Soissone, e Messer Piero di Noille, che l’uomo
appellava Quaderno, i quali assai aveano sofferto
di colpi quella giornata essendo dimorati alla retroguarda.
E quando i Turchi li videro, pensarono
ismuoversi e farsi loro davanti, ma quando essi ci
ebbero scorti guardando il ponte e colle facce tornate
contro di loro, lasciaronli passar oltre dubitando
che li saremmo andati soccorrere, in così
come al fermo avremmo fatto. Dopo di che io dissi
al Conte di Soissone che era mio cugino germano:
Sire, io vi prego che voi dimoriate qui a difendere
questo ponticello, e voi farete bene; perchè se voi
lo lasciate, que’ Turchi che voi là vedete davanti
noi se ne faranno via per colpirci, e così il Re
dimorerà assalito per didietro e per davanti. Ed egli
mi domandò ov’egli dimorasse, se io volessi altresì
dimorare con lui: ed io gli risposi che sì molto
volontieri. Ed allora, quando il Connestabile udì il
nostro accordo, egli mi disse ch’io guardassi bene
questo passaggio senza partirmene, e ch’egli ci andava
inchieder soccorso. Ed in così ch’io era là
sul mio ronzone dimorando al ponticello tra mio
cugino il Conte di Soissone a man destra, e Messere
di Noille a la sinistra, ecco qui un Turco, che
veniva di verso l’esercito del Re, giungere dietro
il detto Messer Piero di Noille, e donargli d’una
grossa mazza pesante un così gran colpo che lo
abbattè steso sul collo del suo cavallo, e poi prese
<span class="pagenum" id="Page_96">[96]</span>
la corsa per a traverso del ponte, e si fuggì di
verso sua gente, pensando che il volessimo seguire,
e che così, abbandonando noi il ponte, essi il
potessono guadagnare. Ma quando videro che nullamente
noi volevamo lasciare, essi si misero a passare
il ruscello, e si dimoraro tra quello e il fiume.
E quando noi li vedemmo, ci approcciammo d’essi
in tale maniera che noi eravamo tutti presti di
correre loro sovra, s’e’ si fussono più avanzati del
venire.
</p>

<p>
Davanti noi ci avea due Araldi del Re, donde
l’uno avea in nome Guiglielmo di Brono, e l’altro
Giovanni di Gaimacio, verso i quali, li Turchi che
erano tra il rio e la riviera, come ho già detto,
ammenarono di piano de’ villani a piè, gente minuta
del paese, i quali gittavan loro zolloni e pietre
puntagute a prova e forza di braccio, ed al postutto
ammenaronvi un’altra maladizione di Turco
che loro gittò tre volte il fuoco greco. Ed a l’una
delle volte elli prese alla robba di Guiglielmo di
Brono, che lo ispense tantosto, donde assai bisogno
gli fu; perchè se vi fosse bastato tanto da focheggiare,
ne saria venuto tutto abbragiato. E noi
eravamo tutti coverti di verrette e di dardi che isfuggivan
dai Turchi, i quali tiravano a codesti
duo Araldi. Ora mi avvenne ch’io trovai lici presso
un farsettone di stoppaccio ch’era stato ad un Saracino,
ed apertolo per lo sparato me ne feci scudo
a mio grande uopo e vantaggio, perchè in così io
non fui tocco di lor verrette che in cinque luoghi,
mentre il mio cavallo ne fu in ben quindici. Ed in
<span class="pagenum" id="Page_97">[97]</span>
quella, tosto come Dio il volle, arrivò colà uno
de’ miei borghesi di Gionville, il quale mi apportò
una bandiera alle mie armi, ed una gran coltella
da guerra, di che non ne avea punto; perchè d’or
innanzi, visto come quella pedonaglia di villani faceva
pressa agli Araldi, le incorremmo sopra, e
coloro smucciarono prestamente. E nel mentre che
noi eravamo là guardando il ponticello, il buon
Conte di Soissone, quando fummo tornati dal correre
appresso que’ villani, si gabbava meco e dicevami:
Siniscalco, lasciamo gridare e braitare questa
canaglia, e, <i>per la Dio creffa,</i> siccome solea
scuratamente sagrare<a class="tag" id="tag69" href="#note69">[69]</a>, ne parleremo ancora voi
ed io di questa giornata donneando in camera colle
dame. Avvenne che sulla sera, prima che ’l Sol cadesse,
il Connestabile Messer Umberto di Belgioco
ci menò i ballestrieri del Re a piedi, i quali, prontando
i tenieri di lor ballestre, ci s’arringarono
dinanzi; di che noi altri scendemmo di cavallo dietro
la parata de’ ballestrieri. Il che veggendo i Saracini
che colà erano, incontanente se ne fuggirono
e ci lasciarono in pace. Ed allora mi disse il Connestabile
che noi bene avevamo fatto dell’aver
così guardato il ponticello, e soggiunse ch’io me
n’andassi di verso il Re arditamente, e che non lo
abbandonassi sino a che elli fusse disceso in suo padiglione.
Ed in così me n’andai io di verso il Re,
e sì tosto come gli fui presso, arrivò a lui Messer
Gianni di Valery a fargli una richiesta che era,
<span class="pagenum" id="Page_98">[98]</span>
come il Sire di Castillione pregavalo umilmente
che gli donasse a menare la retroguarda. Ciò che
il Re gli ottriò molto volentieri, e poi si mise a
cammino per ritirarsi ai paviglioni, ed io gli levai
di testa il morione e gli diedi il mio cappello di ferro
assai più leggieri, affinchè prendesse vento e se ne
sciorinasse le tempia. Ed in quella che noi camminavamo
insieme, venne a lui il Friere Errico Priore
dello Spedale di Ronnay, il quale avea passato la
riviera, e gli venne baciar la mano tutto armato,
e gli domandò s’e’ sapeva novella alcuna di suo
fratello il Conte d’Artese. Ed il Re gli rispose, che
sì bene, poichè sapea fermamente ch’elli era in Paradiso.
Di che il Priore, credendo riconfortarlo, gli
disse: Sire, unqua sì grande onore non avvenne a Re
alcuno di Francia come a voi, perchè di gran coraggio
voi e tutte vostre genti avete passato a nuoto
una maestra riviera per andare a combattere i vostri
nemici; e talmente avete fatto che voi li avete
cacciati, e guadagnatone il campo con esso quegli
ingegni che vi facevano sì mala guerra, e vi diportate
tuttavia in loro albergherie ed alloggiamenti. — Ed
il buon Re rispose, che Dio fusse adorato
del come e del quanto che gli donava, ed in
così dicendo cominciaro a cadergliene sì grosse lagrime,
che molti gran personaggi, i quali videro
ciò, furo molto oppressi d’angoscia e di compassione
veggendolo così plorare, e tuttavia lodare il nome
di Dio del quanto gli faceva sì miseramente indurare. — E
quando noi fummo arrivati ai nostri albergamenti
vi trovammo gran numero di Saracini
<span class="pagenum" id="Page_99">[99]</span>
a piè, i quali si tenevano alle corde di una tenda,
cui essi ammainavano a forza contro molti di nostra
gente minuta che la stendevano. Ed il Maestro
del Tempio che facea l’antiguarda, ed io corremmo
su quella canaglia e la mettemmo a la fuga,
sicchè quella tenda dimorò alla gente nostra. Ma
non per tanto ci ebbe grande battaglia, nella quale
alquanti, ch’erano in burbanza e rinómo, si diportarono
molto ontosamente, li nomi de’ quali potrei
io ben nomare. Nullameno me ne astengo assai
di leggieri, per ciò ch’essi son morti, e mal s’affà a
chicchessia il maldire de’ trapassati. Di Messer Guidone
Malvicino, vogliovi io invece ben dire, perchè
il Connestabile ed io lo rincontrammo in cammino,
venendo de la Massora, ben mantenendosi,
e si era egli assai perseguito e pressato da vicino.
E già quanto li Turchi aveano da prima ributtato
e cacciato il Conte di Brettagna e sua battaglia,
com’io vi dissi qui innanzi, altanto nè più nè meno
ributtavano e cacciavano essi Monsignor Guidone
e sue genti. Ma non meno per ciò ebbe egli
grandi lodi di quella giornata, perchè molto valentemente
si portò egli con tutta la sua battaglia.
E ciò non era punto di meraviglia, perchè io da poi
udii dire a coloro che sapevano e conoscevano suo
lignaggio e quasimente tutte sue genti d’arme,
ch’e’ non ne fallìa guari che tutti i suoi Cavalieri
non fussono o di suo lignaggio o suoi uomini di
fede ed omaggio ligio, perchè molto più gran cuore
e volontà avean essi al lor Capitano, e Maestro.
</p>

<p>
<span class="pagenum" id="Page_100">[100]</span>
</p>

<p>
Appresso che noi èmmo disconfitti li Turchi e
cacciati fuori delle albergherie loro, li Beduini in
frotto si ferirono per mezzo l’oste ch’era stata ai
Turchi e Saracini, e vi presero ed asportaro tutto
quanto essi vi poteron trovare di relitto; donde io
fui forte meravigliato, perchè essi Beduini sono
soggetti e tributarii ai Saracini. Ma unqua per ciò
non udii dire ch’essi ne fussono al peggio per cosa
alcuna che loro avessono tolta o furtata. E dicevano
che lor costume era tale di sempre correr su
ai fievoli, il che è puntualmente la natura de’ cani;
tra’ quali, quando uno n’abbia a chi un altro incorra,
ed uomo adizzi questo ed aiuti, ecco tutti
gli altri tracorrere sul primo e addentarlo.
</p>

<h3 id="cap21-2"><span class="smcap">Capitolo XXI.</span>
<span class="smaller">Qui per inframmessa si conta de’ Beduini e di loro condizioni.</span></h3>

<p>
E poi ch’elli s’affà a mia materia io vorrò dirvi
alcuna cosa di costoro. Sappiate or dunque ch’e’ Beduini
non credono mica in Macometto, come fanno
li Turchi, ma credono nella legge d’Alì, ch’essi
dicono essere stato zio di Macometto; e si tengono
in montagne e diserti. Ed hanno in credenza
che quando l’un d’essi muore pel suo Signore, o
per qualch’altra buona intenzione, che l’anima sua
va in altro miglior corpo, ed ha più grand’agio che
davanti: e per ciò non fanno essi conto del morire
per li comandamenti de’ loro antichi. Codesti non
dimorano nè in villaggi nè in città, ma giaciono
tuttavia ai campi e in ermi luoghi. E quando egli
<span class="pagenum" id="Page_101">[101]</span>
fa mal tempo, essi, loro donne e figliuoli fissano
in terra una maniera d’abituro, che è fatto di doghe
e di cerchi legati intorno a pertiche, siccome
fanno le lavandaie a seccare il bucato, e su questi
cerchi e pertiche gittano le pelli di grandi montoni
ch’essi hanno, e ch’e’ nominano pelli di somacco,
perchè incroiate e conce in foglie di somacco e in
allume. E li Beduini medesimi hanno grandi pellicce,
che sono a lungo pelo, e che loro cuoprono e
guardano tutto il corpo: e quando si vien la sera,
e ch’egli fa mal tempo, essi s’inchiudono ed incasano
nelle pellicce loro, ed hanno i loro cavalli,
su cui codian le guerre, la notte pascolanti lì intorno,
ed altro non fan loro che tor le briglie e lasciarli
pascere alle stelle o alla pioggia: poi la dimane
stendono essi lor pellicce al sole, e le frottano
e mantrugiano poi ch’e’ son secche, e non par punto
ch’elle sien state ammollate, tornando abili e manose
come di prima. Quelli che seguono le guerre
non sono giammai armati, per ciò ch’essi dicono
e credono che nullo non può morire se non che al
suo di posto. E pertanto hanno in tra loro questa
fazione che, quando maledicono a’ figliuoli, soglion
dire: maledetto sia tu come colui che s’arma di
paura di morte. In battaglia non portano essi che
la spada lunata a la maniera turchesca, e sono
presso che tutti vestiti di giubbe line simiglianti a
cotte chericili. Laida gente sono ed ischifevole a
riguardare, perch’essi hanno tutti li capelli e le
barbe lunghi, nere ed irsute. Vivono dell’affluenza
del latte di loro bestie, che hanno a numero sì
<span class="pagenum" id="Page_102">[102]</span>
grande che nullo no le potrebbe istimare, ed haccene
nel Reame d’Egitto, ed in quello di Gerusalemme,
e per tutte le terre e reami de’ Saracini e scredenti,
ai quali essi sono tributarii ed assoggettiti.
</p>

<p>
Ed al proposito di cotestoro vi dirò io che ho
veduto, dopo il mio ritorno d’oltremare, alcuni portanti
il nome di cristiano, che tengono la legge
de’ Beduini; perchè dicono che nullo non può morire
che al giorno determinato senza faglia alcuna.
Il che è cosa fallace, poi che tanto io stimo tale
credenza, come s’elli volesson dire che Dio non avesse
punto di possanza di farci danno od aiuto, e
di allungarci od abbreviarci la vita, il che è cosa
ereticale. Ma al contrario io dico che in lui debbiamo
noi credere, sicch’elli sia onnipossente di
tutte cose fare, e così di inviarci la morte tosto o
tardi a suo buon piacere; ciò che è drittamente
contrario alla credenza de’ Beduini, i quali mantengono
loro giorno di morte essere senza faglia
determinato senza che sia possibile ch’egli possa
essere allungato o abbreviato.
</p>

<h3 id="cap22-2"><span class="smcap">Capitolo XXII.</span>
<span class="smaller">Di ciò che avvenne dopo che ci fummo riparati agli alloggiamenti.</span></h3>

<p>
Per rivenire a mia materia e quella perseguire,
dirò come alla sera istessa che fummo ritornati
dalla pietosa battaglia di cui ho parlato dinanzi, e
che ci fummo alloggiati ne’ luoghi donde noi avevamo
gittati ed espulsi li Saracini, le mie genti
m’apportaro dalla oste nostra una tenda che il
<span class="pagenum" id="Page_103">[103]</span>
Maestro de’ Tempieri, il quale avea l’antiguarda,
m’avea donato, e la feci tendere a destra degli
ingegni che avevamo guadagnato sui Saracini. E
ciascuno di noi bene si volea riposare, chè ben mestieri
n’avevamo per le piaghe e nàvere toccate
dei colpi duri e spessi di quella miserevol battaglia.
Ma avanti la punta del giorno si cominciò nell’oste
a gridare: a l’armi, a l’armi; e tantosto io
feci levare il mio Ciambellano, che mi giacea presso,
per andar vedere che ciò era. E non tardò guari
ch’egli non ritornasse tutto isbaìto, gridandomi:
Sire, or su, or su, perchè vedete qui i Saracini a
piè ed a cavallo che hanno già disconfitto le genti
che ’l Re avea ordinato a fare il guato, ed a guardare
gl’ingegni dei Saracini che noi avevam guadagnato:
ed erano essi ingegni tutto davanti i padiglioni
del Re e di noi altri a lui più prossimani.
Di che mi levai ratto sui piedi, e mi gittai la corazza
indosso e un cappello di ferro sulla testa, ed
appellando le nostre genti, che tutte erano magagnate,
pur come ci trovammo, ributammo i Saracini
fuor della fronte degl’ingegni ch’essi volevano
riscuotere; e poscia il Re, per ciò che noi non potevamo
vestire nostri usberghi, ci inviò Messer
Gualtieri di Castillione, il quale si locò intra noi
e li Turchi per essere al davanti degl’ingegni.
</p>

<p>
Quando il detto Messer Gualtieri ebbe ributtato
li Saracini per più fiate, i quali notturni volevano
dirubarci ciò che ’l dì avevam guadagnato, e che
essi videro come non ci poteano niente fare nè sorprendere,
si ritiraro essi ad una forte battaglia di
<span class="pagenum" id="Page_104">[104]</span>
loro genti a cavallo ch’erano arringati davanti nostr’oste
tutto a randa a randa delle proprie lizze,
per guardare che alla volta nostra non sorprendessimo
per tempo di notte l’oste loro che avean dopo
le spalle. Ed in quella sei Capitani de’ Turchi scavalcarono,
e molto bene armati vennero fare una
paratura di cantoni, affinchè i nostri balestrieri no
li potessono inaverare, ed essi standovi addopati,
traeano a vanvera per mezzo noi, e sovente colpivano
alquanti di nostra gente. E quando li miei Cavalieri
ed io, che avevamo a guardare quel tratto,
vedemmo il loro paratìo di pietrami, prendemmo
insieme consiglio, che, riannottando, noi l’andremmo
disfare e ne asporteremmo le pietre. Ora
aveva io uno Prete, ch’avea nome Messer Gianni
di Vaysy, il quale, udito il consiglio preso da noi,
di fatto non attese altrimenti, ma si dipartì tutto
soletto ed a cheto di nostra compagnia, e andò
verso i Saracini, sua corazza in dosso, suo cappello
di ferro sulla testa, e sua spada sotto l’ascella,
perch’ella non fusse appercepita. E quando
egli fu presso de’ Saracini, i quali non si pensavano
nè dottavano di lui in veggendolo tutto solo, egli
loro corre sovra aspramente e leva la spada e fiere
su que’ sei Capitani Turchi senza che, per la sorpresa,
nullo d’essi avesse podere di difendersi, e
forza loro fu di prender la fuga. Di che furono molto
isbaìti gli altri Turchi e Saracini; e quando videro
così i loro Signori fuggire, essi piccarono degli
sproni, e corsero sul mio Prete che si ritornava a
piccol passo verso nostr’oste: perchè ben cinquanta
<span class="pagenum" id="Page_105">[105]</span>
de’ nostri Cavalieri si partirono movendo all’incontro
de’ Turchi che il perseguivano a cavallo. Ma
i Turchi non vollero giungersi colle nostre genti
d’arme, anzi sbiecaron loro dinanzi per due o per
tre fiate. Ed arrivò a l’una delle fiate che l’uno
de’ nostri Cavalieri gittò la sua daga a l’uno di
questi Turchi, e gli donò così tra le coste, che il
ferito ne importò la daga in suo corpo, e gli convenne
morire. Quando gli altri Turchi videro ciò,
essi non osaro unqua più accorrere, e si sbandaro;
perchè adunque<a class="tag" id="tag70" href="#note70">[70]</a> le nostre genti ne asportaro tutte
le pietre del paratìo, e da quell’ora fu il mio valente
Cappellano ben conosciuto nell’oste, sicchè
s’udìa dire quando il vedeano: ecco qua il Prete
che a tutto solo disconfisse li Saracini.
</p>

<h3 id="cap23-2"><span class="smcap">Capitolo XXIII.</span>
<span class="smaller">Come i Saracini feciono un nuovo Capitano, e come questi
li dispose ad assaltare li nostri alloggiamenti.</span></h3>

<p>
Le cose sovradette avvennero il primiero giorno
di Quaresima, e quel giorno medesimo fecero i
Saracini un Capitano novello di un travalente Saracino
in luogo e vece del lor Capitano nomato
Sceceduno, donde egli è davanti fatto menzione, il
quale morì nella battaglia di Carnasciale, là ove
simigliantemente fu ucciso il buon Conte d’Artese
fratello del Re San Luigi. Ora quel Capitano novello
in tra gli altri morti trovò esso Conte d’Artese,
che era stato molto valente e pro in quella
battaglia, ed era abbigliato riccamente, siccome
<span class="pagenum" id="Page_106">[106]</span>
apparteneva a uno de’ Reali di Francia. E prese il
detto Capitano la cotta d’arme del mentovato Conte
di Artese, e, per donar coraggio alli Turchi e Saracini,
la levò alta dinanzi ad essi, e dicea loro
ch’era la cotta d’arme dello Re nimico, il quale era
morto nella mislèa. E pertanto, Signori, parlava
egli, ben vi dovete inardire e farvi più vertudiosi,
perchè, siccome corpo senza capo è niente, altresì
esercito senza maestro Capitano: e per ciò consiglio
che noi li debbiamo duramente assalire, e me
ne dovete credere, che per tal maniera venerdì
prossimano li dobbiamo avere al fermo e prendere
tutti, poichè così è ch’elli hanno perduto lo Re
loro. E tutti s’accordaro lietamente li Saracini al
consiglio del Capitano. Or dovete sapere che nell’oste
de’ Saracini lo Re aveva di molte spie, le
quali udivano e sapevano soventi fiate loro imprese,
e ciò ch’e’ volean fare. Donde egli se ne venne tantosto
alcuna di tali spie annunciare al Re le novelle
e le imprese de’ Saracini, e che essi il credean
morto, e che per ciò le schiere fussono senza capo.
Adunque il Re fece venire tutti li Caporali dello esercito,
e loro comandò ch’e’ fessono armare tutte
lor genti d’arme ed essere in aguato e tutti presti
alla mezzanotte, e che ciascuno si mettesse fuor
delle tende e paviglioni sino al davanti della lizza,
ch’era stata fatta a palanche a bastanza fitte per
proibire l’ingresso allo sforzo de’ Cavalieri, e a bastanza
rade perchè e’ pedoni vi traforassero; e tantosto
fue fatto secondo il comandamento del Re.
</p>

<p>
<span class="pagenum" id="Page_107">[107]</span>
</p>

<p>
E non dubitate che, siccome il Capo di quei Saracini
aveva ordinato e concluso, altresì parimente
si mise egli in diligenza di eseguire il fatto. Ed al
mattino di quel venerdì detto, all’ora dirittamente
del Sol levante, eccolo qui venire a tutto quattro
mila Cavalieri bene montati ed armati, e li fece arringare
per battaglie a fronte a fronte di nostra
oste che era di lungo il fiume, il quale, movendo
da Babilonia, passava presso di noi e tirava sino a
una villa che l’uomo dice Rosetta. E quando questo
Capitano de’ Saracini ebbe in così fatto arringare
davanti le lizze i suoi quattro mila Cavalieri,
tantosto ci menò un’altra gran frotta di Saracini
a piè in tal quantitade ch’essi ci avironaro da l’altra
parte per tutto il tenere del nostro accampamento.
Appresso queste duo grandi armate così
attelate come vi ho detto, egli fece aordinare, e
mettere in disparte alle terga tutto il podere del
Soldanato di Babilonia per trarne soccorso ed aiuto
se bisogno ne fusse. Quando quel Capitano de’ Saracini
ebbe così disposte le sue battaglie, venne
elli medesimo tutto solo su un ronzinello verso
nostr’oste per vedere ed avvisare le ordinanze e
dipartimenti delle battaglie del Re; e secondo che
e’ conosceva che le nostre bandiere erano in tal
luogo più grosse e più forti, in altretale rafforzava
esso le proprie a l’incontra. Appresso ciò egli fece
passare ben tremila Beduini, de’ quali ho per innanzi
parlato così del personaggio come della natura
loro, per di verso l’oste che il Duca di Borgogna
guardava a parte, la quale era intra li duo fiumi.
<span class="pagenum" id="Page_108">[108]</span>
E ciò fece egli pensando che il Re avrebbe inviato
di sue genti d’arme nell’oste d’esso Duca, e così
assottigliate quelle ch’erano con lui, divenendone
più fievole, e che i Beduini badaluccando impedirebbono
che noi non avessimo soccorso dai Borgognoni.
</p>

<h3 id="cap24-2"><span class="smcap">Capitolo XXIV.</span>
<span class="smaller">Qui si conta lo assalto dato a tutte le nostre battaglie.</span></h3>

<p>
In queste cose fare e apprestare mise il Capitano
de’ Saracini intorno all’ora di mezzodì, e poi ciò
fatto, fece sonare le nacchere e’ tamburi traimpetuosamente
allo modo dei Turchi, ch’era cosa molto istrana
e diversa ad udire per coloro che non l’aveano
accostumata. E si cominciaro ad ismuoversi
da tutte parti a piè ed a cavallo. E vi dirò io tutto
primiero della battaglia del Conte d’Angiò, il quale
fu il primo assalito, perciò ch’egli loro era il più
vicino dallo lato verso Babilonia; e vennero a lui
scaccati e inframmessi a maniera d’uno scacchiero,
perchè i pedoni a manipoli staccati incorrevano
sulle sue genti bruciandole del fuoco greco che gittavano
con istromenti propizii e da ciò, e’ cavalieri
a piccole torme interposte le pressavano ed opprimevano
a meraviglia; talmente che tutti insieme
isconfissero la battaglia del Conte d’Angiò, la quale
era a piè a grande misagio posta in mezzo dai pochi
suoi cavalieri. E quando la novella ne venne al
Re, e che si gli ebber detto il discapito ov’era suo
fratello, non ebbe elli alcuna temperanza di arrestarsi
nè di nullo attendere, che anzi subitamente
<span class="pagenum" id="Page_109">[109]</span>
ferì degli speroni, e si buttò per mezzo la riotta,
la spada in pugno, sino al miluogo ov’era il fratello,
e molto aspramente colpiva a dritta e a
manca su quei Turchi, e più ove elli vedea più
di pressa. E là addurò egli molti colpi, e gli coversero
li Saracini tutta la gropponiera del suo
cavallo di fuoco grechesco. Ed allora era ben a credere
che bene avesse il suo Dio in sovvenenza e
desiderio, perchè a la verità gli fu Nostro Signore
a questo bisogno grande amico corale, e talmente
aiutollo, che per la puntaglia ch’esso Re fece, ne
fu riscosso il fratello, e ne furo insieme cacciati li
Turchi fuori dell’oste e della battaglia di lui.
</p>

<p>
Appresso il Conte d’Angiò erano Capitani dell’altra
battaglia prossimana, composta dei Baroni
d’Oltremare, Messer Guido d’Ibelino, e Messer
Baldovino suo fratello, i quali s’aggiugnevano alla
battaglia di Messer Gualtieri di Castillione il produomo
e valente, il quale aveva gran novero d’uomini
altresì prodi e di grande cavalleria. E feciono
talmente queste due battaglie insieme, che vigorosamente
tennero contro li Turchi senza ch’e’ fussero
alcunamente nè ributtate nè vinte. Ma ben poveramente
prese a l’altra battaglia susseguente
ch’avea il Friere Guglielmo Sonnac Maestro del
Tempio a tutto quel poco di genti d’arme che gli
era dimorato dal giorno di Martedì che era di Carnasciale,
nel quale vi ebbero pe’ Tempieri sì grossi
abbattimenti e sì duri assalti. Quel Maestro d’essi
Tempieri, perciò ch’avea stremo d’uomini, fece fare
davanti di sua battaglia una difesa degl’ingegni che
<span class="pagenum" id="Page_110">[110]</span>
s’eran guadagnati sui Saracini; ma ciò nonostante
non gli valse neente, perchè i Tempieri avendoli
allacciati con tavolati di pino, i Saracini vi misono
il fuoco Greco, e tutto incontinente e di leggieri
vi prese il fuoco. Ed i Saracini, veggendo ch’egli
avea poche genti, non attesero che lo incendio statasse,
nè ch’egli avesse tutto abbragiato, ma si
buttarono per mezzo i Tempieri aspramente e li
isconfissero in poco d’ora. E siate certani che dietro
i Tempieri ci avea bene all’intorno una bifolcata
di terra ch’era sì coverta di verrettoni, di
dardi e d’altre arme da gitto, che non vi si vedea
punto di terreno, tanto aveano tratto e lanciato li
Saracini contro i maluriosi Tempieri. Il Maestro
Capitano di quella battaglia avea perduto un occhio
alla battaglia del Martedì, ed in questa qui ci
perdette egli l’altro e più, perchè ne fu miseramente
tagliato ed ucciso. Dio n’aggia l’anima.
</p>

<p>
De l’altra battaglia era Maestro e Capitano il
produomo ed ardito Messer Guido Malvicino, il
quale fu forte inaverato in suo corpo. E veggendo
i Saracini la gran condotta ed arditezza ch’egli
aveva e donava nella sua battaglia, gli tirarono
essi il fuoco Greco senza fine; talmente che una
fiata fu che a gran pena lo gli poterono estinguere
le sue genti a ora e tempo: ma non ostante ciò
tenne elli forte e fermo senz’essere potuto superare
dai Saracini.
</p>

<p>
Dalla battaglia di Messer Guido Malvicino discendeva
la lizza che veniva a chiudere la parte
d’oste ove io era al lungo del fiume per bene la
<span class="pagenum" id="Page_111">[111]</span>
gittata d’una pietra leggera; e poi passava oltre
per davanti l’oste di Monsignore il Conte Guillelmo
di Fiandra, la quale oste mi era a costa a costa,
e si stendea sino al fiume che discendeva in lunata
per al mare. Perchè, veggendo i Saracini che
la battaglia di Monsignore il Conte di Fiandra li
prendeva per fianco, non osarono essi venir a ferire
nella nostra. Donde io lodai Dio grandemente,
perchè nè i miei Cavalieri ned io avevamo punto
un arnese vestito per le ferite che avevam tocco
nella battaglia del dì di Carnasciale, sicchè non
c’era possibile vestir di piastra.
</p>

<p>
Monsignor Guillelmo e sua battaglia fecero in
quell’ora meraviglie: perchè agramente e vigorosamente
corsero su a piè ed a cavallo contro li
Turchi, e fecero di gran fatti d’arme. E quando
io vidi ciò, comandai ai miei ballestrieri ch’e’ tirassono
a fusone sopra li Turchi che erano a cavallo
nella mislèa. Perchè tantosto come si sentiron
feriti essi e i cavalli loro, cominciaro a fuggire,
e ad abbandonare la pedonaglia. E quando il
Conte di Fiandra e le sue genti videro ch’e’ Turchi
fuggivano, passarono essi per tra la lizza e
corsero su i Saracini ch’erano a piè, e ne uccisono
gran quantità, e guadagnarono molte di loro targhe.
E là intra gli altri si provò vigorosamente
Messer Gualtieri de la Horgna, il quale portava la
bandiera a Monsignore il Sire d’Aspromonte.
</p>

<p>
Appresso questa battaglia era quella di Monsignore
il Conte di Poitieri fratello del Re, la quale
era tutta di genti a piè, e non ci avea che ’l Conte
<span class="pagenum" id="Page_112">[112]</span>
solo a cavallo, donde male ne avvenne. Perchè li
Turchi disfecionla, e presero il Conte di Poitieri, e
di fatto ammenavanlo; se non fussono stati li beccai
e tutti gli altri uomini e femmine che vendevano
le derrate e le profende nell’oste, li quali
quando ebbero udito che si ammenava prigione il
fratello del Re, levarono il grido e si ismossero
tutti colle coltella e le manajuole, e talmente corsero
in groppo su i Saracini, tuttavia urlando e
sbraitando, che il Conte di Poitieri ne fu riscosso,
e rincacciati li Turchi fuora a forza de l’oste.
</p>

<p>
Appresso la battaglia del Conte di Poitieri ne
era una piccolina e la più fievole di tutta l’oste,
donde n’era Capo e Maestro uno nomato Messer
Giosserando Branzone, ed aveala menata in Egitto
lo detto Conte di Poitieri. Era quella battaglia di
Cavalieri a piè, e non ci avea a cavallo ch’esso
Messer Giosserando e Messer Errico suo figliuolo.
Quella povera battaglia disfacevano li Turchi a
tutto costo; il che veggendo quel pro Messer Giosserando
e il figliuolo salivano per di dietro contro
li Turchi abbandonandosi a grandi colpi di spade, e
sì bene li pressavano alle spalle, che li Turchi erano
astretti di rivolgersi contro ad essi due, e di
lasciare in tregua le genti loro. Tuttavia al lungo
andare, ciò non avrebbe lor valso guari, perchè li
troppi Turchi li avrebbon tutti isconfitti ed uccisi,
se non fusse stato Messer Errico di Cona, ch’era
nell’oste del Duca di Borgogna, saggio Cavaliere e
pronto, il quale conosceva bene come la battaglia
di Monsignor di Branzone fusse troppo fievole.
<span class="pagenum" id="Page_113">[113]</span>
Sicchè tutte le fiate ch’egli vedeva i Turchi correre
su al detto Signor di Branzone, egli faceva
trarre i ballestrieri del Re contro i Turchi, e tanto
fece e tanto s’aoperò, che il Sire di Branzone iscapolò
di disfatta quella giornata, sebbene perdesse
de’ venti Cavalieri che si dicea ch’egli avesse, li
dodici, senza l’altre sue genti d’arme. Ed egli medesimo
nella perfine, di gran colpi ch’egli ebbe,
morì di quella dura giornata al servizio di Dio, che
bene ne lo avrà guiderdonato, come dobbiam credere
fermamente. Ora quel buon Signore era mio
avoncolo, e gli udii dire alla sua morte ch’elli era
stato in suo tempo in trentasei battaglie e giornate
di guerra, delle quali soventi fiate egli avea riportato
il pregio dell’armi. E d’alcune ne ho io conoscenza,
perchè una fiata, istando egli nell’oste
del Conte di Macone ch’era suo cugino, se ne venne
a me e a un mio fratello il giorno di un Venerdì
Santo in Quaresima, e ci disse: Miei nipoti, venite
aiutarmi a tutte vostre genti, ed a correr su
gli Allemanni, i quali abbattono e rompono il Mostieri
di Macone. Di che tantosto fummo presti sui
piedi, e andammo correre contro i detti Allamanni,
e a gran colpi e punte di spada li scacciammo del
Mostieri, e molti ne furono o morti o naverati. E
quando ciò fu fatto, il buon produomo s’agginocchiò
davanti l’altare, e gridò ad alta voce a Nostro
Signore pregandolo che gli piacesse avere pietà e
mercè di sua anima, e che egli a una fiata morisse
per lui e in suo servigio acciò che nella fine gliene
donasse il suo Paradiso. E queste cose vi ho raccontate,
<span class="pagenum" id="Page_114">[114]</span>
affinchè conosciate com’io deggia avere in
fede e credere tuttavia che Dio gli ottriò ciò che
avete udito qui dinanzi di lui.
</p>

<p>
Dopo tutte le dette avventure il buon Re mandò
cherendo tutti li suoi Baroni, Cavalieri, ed altri
grandi Signori; e quando essi furo venuti davanti
a lui, egli loro disse benignamente; Signori ed Amici,
or voi potete vedere e conoscere chiaramente
le grazie grandi che Dio nostro Creatore ci ha fatto
pur non ha guari, e così per ciascun giorno, donde
grandi lodi gliene siamo tenuti rendere. Per ciò
che Martedì diretano, che era di Carnasciale, noi
avemmo all’aiuto suo cacciati e ributtati i nostri
nimici di loro alloggiamenti ed albergherie, in che
noi teniamo stazio al presente. Così questo Venerdì
che è passato noi ci siamo difesi a piè, gli alcuni
sendone non armati, contr’essi bene armati a piè
ed a cavallo e sovra i lor luoghi. E seguitando di
tal maniera molte altre belle parole argomentose
loro diceva e rimostrava molto dolcemente il buon
Re, e ciò faceva per riconfortarli e donare tutto
giorno buon coraggio e fidanza in Dio.
</p>

<h3 id="cap25-2"><span class="smcap">Capitolo XXV.</span>
<span class="smaller">Nel quale s’inframmette discorso delle varie genti d’arme
del Soldano, e de’ suoi Cavalieri della Halcqua.</span></h3>

<p>
Ma per ciò che, in perseguendo nostra materia,
egli ci conviene intralacciare alcune cose e
ridurle a memoria, a fine d’intendere e sapere la
maniera che ’l Soldano teneva nella fazione di sue
genti d’arme, e donde esse venivano ordinariamente,
<span class="pagenum" id="Page_115">[115]</span>
così vi dirò io com’egli sia vero che il più
di sua cavalleria era fatta di genti istranie che li
mercatanti, andando e venendo sopra mare, vendevano,
le quali genti gli Egiziani da parte il Soldano
accattavano. E venivano queste d’Oriente,
perchè quando uno Re d’Oriente avea disconfitto e
conquiso l’altro Re, quegli che avea avuto vittoria
e le sue milizie, prendevano le povere genti che
poteano aver prigioniere, e le vendevano a’ mercatanti,
i quali le menavano rivendere in Egitto,
siccome io ho detto davanti. E di tali genti uscivano
de’ figliuoli che il Soldano facea nodrire e guardare.
E quando essi cominciavano a muover pelo, il Soldano
lor facea apprendere a tirar de l’arco per
isbattimento e solazzo, e ciascun giorno, quando
elli era dilibero, li facea trarre. E quando si vedea
ch’egli ne avea alcuni i quali cominciavano
d’inforzarsi, toglievansi loro gli archi fievoli e puerili
e se ne davano di più forti, secondo che ne mostrava
balìa. E questi giovincelli portavano l’armi
del Soldano, e l’uomo appellavali li <i>Bagherizzi</i><a class="tag" id="tag71" href="#note71">[71]</a>
del Soldano. E tutto incontanente che barba loro
veniva, ed il Soldano li facea Cavalieri, portando
tuttavia sue armi, le quali erano d’oro puro e fino,
salvo che per differenza vi si mettea o sbarre di
vermiglio, o rose, od uccelli, o grifoni o qualche
altra pezza a loro piacere. E tali genti erano appellate
le genti della <i>Halcqua</i>, come voi direste
<span class="pagenum" id="Page_116">[116]</span>
gli arcieri della guardia del Re, ed erano tutto
giorno presso del Soldano e guardando il suo corpo.
E quando esso Soldano era in guerra, costoro
eran sempre alloggiati presso di lui come guardie
del corpo suo.
</p>

<p>
Ed ancora più presso di lui aveva egli altre
guardie, com’è a dire Portieri e Ministrieri. E sonavano
que’ Ministrieri a la punta del giorno il levare
del Soldano, ed a la sera la sua ritratta; e
con loro stormenti di più maniere facevano tale
bruìto, che coloro i quali erano colà presso non si
potevano udire, non che intendere, l’un l’altro,
ma ben n’udiva chiaramente il bombo tutt’uomo
per mezzo l’oste. E ben sappiate che in fra ’l dì
essi non sarebbono stati sì arditi d’aver sonato,
se non per lo espresso congedo del Maestro della
Halcqua. E quando il Soldano volea qualche cosa
dallo esercito, o dare qualche comandamento a
sue genti d’arme, egli diceva ciò al Maestro della
Halcqua, lo quale facea tosto venire suoi Ministrieri,
e questi sonavano, e di loro corni saracineschi
e nacchere e tamburi ordinavano l’accolta.
Perchè a questo suono assembravansi tutte le
genti davanti il Soldano, ed allora il Maestro della
Halcqua dicea loro il buon piacere del Signore, e
queste incontanente il facevano a lor podere. E
quando il Soldano era colla persona in guerra combattendo,
quegli tra Cavalieri della Halcqua che
meglio provavasi e facea d’arme si era fatto da lui
Almirante<a class="tag" id="tag72" href="#note72">[72]</a> o Capitano, od avea carico e condotta
<span class="pagenum" id="Page_117">[117]</span>
di genti d’arme, secondo ciò ch’elli lo meritava.
E chi più faceva, più gli donava il Soldano, e per
tutto ciò ciascun d’essi isforzavansi di fare oltre il
poder loro s’essi avessono potuto farlo.
</p>

<p>
La fazione e maniera di fare del Soldano era
poi questa, che quando alcuno de’ suoi Cavalieri
della Halcqua per sue prodezze e cavallerie avea
guadagnato di bene tanto ch’elli non ne avea più
soffratta, e ch’e’ si poteva leggermente passare di
lui; ed egli, di paura ch’avea che colui non se gli
rubellasse o l’uccidesse, sì il facea prendere e morire
in sue prigioni segretamente; e poi che non se
ne sapean più novelle, s’apprendea tutto il bene
che aveano le sue donne e figliuoli. E questa cosa
bene fu provata durante che fummo nel paese delle
parti di là, perchè il Soldano fece prendere e imprigionare
coloro ch’avean catturato li Conti di
Monforte e di Bar per loro valenza e arditezza,
poichè in odio ed invidia ch’elli ne ebbe contr’essi,
e poi che li dottava forte, sì li fece morire. Ed a
simigliante fece egli dei Bodendardi, i quali sono
genti soggette al detto Soldano, per ciò che, appresso
ch’elli ebbero disconfitto lo Re d’Erminia<a class="tag" id="tag73" href="#note73">[73]</a>,
uno giorno essi vennero per messaggi di verso il
Soldano raccontargliene la novella, e lo trovarono
cacciando alle bestie selvagge, e tutti discesero a
piè per fargli la reverenza e donargli la salute si
credendo ben fare, ed essere remunerati da lui. Ed
egli loro rispose maliziosamente che mica non salutavali,
e ch’essi gli avean fatto ismarrire e perder
<span class="pagenum" id="Page_118">[118]</span>
sua caccia, e di fatto lor fece crudelmente tagliare
le teste.
</p>

<h3 id="cap26-2"><span class="smcap">Capitolo XXVI.</span>
<span class="smaller">Come a Babilonia venne uno nuovo Soldano, e come entrò
nell’oste nostra una fiera pistolenza.</span></h3>

<p>
Or riveniamo a nostra materia e diciamo come
il Soldano, il quale diretanamente era morto, aveva
un figliuolo d’età di venticinqu’anni, molto savio,
istrutto e già malizioso. E pertanto che ’l Soldano
si dottava ch’egli lo volesse diseredare, non l’avea
punto voluto tenere appresso di sè, ma gli
avea donato un Reame ch’elli aveva in Oriente.
Ora tantosto che lo Soldano suo padre fue morto,
gli Almiranti di Babilonia l’inviaron cherère, e lo
fecero loro Soldano. E quando elli si vide Maestro
e Signore, tolse di tratto ai Connestabili, Maliscalchi,
e Siniscalchi di suo padre le verghe dell’oro e
gli offici ch’essi ne aveano, e li donò a quelli che
avea ammenato con lui d’Oriente<a class="tag" id="tag74" href="#note74">[74]</a>. Di che tutti
furono ismossi in loro coraggi, e così coloro ch’erano
stati del consiglio di suo padre ne ebbero gran
dispetto, e dottavano forte ch’elli volesse far d’essi,
appresso ciò ch’e’ gli avesse tolto i lor beni, come
avea già fatto l’altro Soldano, il quale avea morti
coloro che avean presi li Conti di Monforte e di
Bar, di cui v’ho dinanzi parlato. E pertanto furono
essi tutti d’un comune assentimento di farlo
morire, e trovaron modo che coloro i quali eran
<span class="pagenum" id="Page_119">[119]</span>
detti della Halcqua, e che dovevano guardare il
corpo del Soldano, loro promisero ch’e’ lo uccidrebbono.
</p>

<p>
Appresso queste due battaglie, donde io vi ho
davanti parlato, le quali furono forti e grandi a
meraviglia, l’una il Martedì di Carnasciale o di
Quaresima entrante, e l’altra il primiero Venerdì
di Quaresima, cominciò a venire nell’oste nostra
una nuova misavventura. Per che, a fine di nove o
diece dì, le genti ch’erano state morte in quelle
battaglie sulla riva del fiume che correa intra le
due osti nostre, e che vi erano state dentro gittate,
tutte rigallaro e vennero al disopra; e si diceva
che ciò era appressochè il fiele imporriva loro
e scoppiava. E discesono li detti corpi morti a valle
del detto fiume sino al ponticello gittato a traverso
del medesimo per ove noi passavamo da l’una parte
a l’altra: e per ciò che l’acqua, la quale era grande,
attingeva a quel ponte, li corpi non potevano
trapassare, e ce n’avea tanti che la riviera ne era
sì coverta da l’una riva sino all’altra, che l’uomo
non potea veder punto d’acqua bene il gitto d’una
pietruzza a contramonte del ponticello. Perchè allogò
il Re cento uomini di travaglio, i quali furo
ben otto dia separare li corpi de’ Saracini d’intra
quelli de’ Cristiani che si poteano a bastanza discernere.
E faceano passare li Saracini a forza oltre il
ponte, e questi secondavano a valle sino al mare,
e li Cristiani faceano interrare gli uni sugli altri
entro grandi fosse. Dio sa qual putidore, e quale
pietà insieme era il riconoscere per que’ sfatti
<span class="pagenum" id="Page_120">[120]</span>
cadaveri li gran personaggi e le tante genti da bene
che vi si trovavano a la mescolata! Io vidivi il
Ciambellano di Monsignore che fu il Conte d’Artese,
il quale cercava il corpo del suo Signore, e
molti altri cherendo loro amici tra li morti. Ma unqua
dappoi non udii dire che di tutti coloro che erano
là riguardando e indurando l’infezione ed il
sito di que’ cadaveri, ch’egli ne ritornasse uno solo.
E bene sappiate che tutta quella Quaresima noi non
mangiammo nullo pesce fuorchè di burbotte, che è
uno pesce di tal ghiottornia ch’e’ rendesi sempre
ai corpi morti e li mangia. E di ciò anche che nel
paese di là non piovea nulla fiata una goccia d’acqua,
venne una grande persecuzione e malattia
nell’oste; la quale tale era che la carne delle gambe
disseccavasi sino all’osso, e la pelle diveniva a
un color tanè lionato e nerastro, a simiglianza
d’una vecchia uosa che sia stata lungo tempo a
immucidir dietro i cofani. Ed inoltre a noi altri che
avevamo quella malsania, sovveniva una nuova persecuzione
nella bocca, da ciò che avevamo mangiato
di quel pesce, perchè c’imporriva la carne tra le
gengive, ed il fiato ne usciva orribilmente putiglioso.
E nella fine guari non ne iscapavano di quella
malattia che tutti non ne morissono. Ed il segno
di morte, che l’uomo ci conoscea continuamente,
era quando egli si prendea a sanguinare del naso,
poichè tantosto si era bene asseverato d’esser morto
di breve. E per meglio guerirci, da ben quindici dì
di là, li Turchi, li quali bene sapevano di nostre malattie,
ci affamaro nella fazione che vi dirò. Perchè
<span class="pagenum" id="Page_121">[121]</span>
coloro che partivano di nostr’oste per andare su
per lo fiume a Damiata, che n’era di lunge allo
intorno d’una grossa lega, per avere de’ viveri,
que’ bordellieri ed infami Turchi prendevanli, e
punto non ne ritornava uno a noi, donde molti se
ne isbaìvano e restavano dell’andata. D’altra parte
non ne osava venir pur uno da Damiata a noi apportar
la vivanda, poichè tanti ch’egli ne venivano,
altanti ne dimoravano. E giammai non ne potemmo
saper nulla, se non che per una galea del Conte di
Fiandra, la quale isfuggì e traforò oltre lor grado
ed a forza, e dissecene le novelle, siccome le galee
del Soldano erano in quell’acque aguatando coloro
che andavano e venivano, ed avean già guadagnato
ottanta di nostre galee, e ch’essi uccidevano le
genti che v’eran dentro. E per ciò avvenne nell’oste
una sì tragrande carizia, che a pena la Pasqua
fu venuta, un bove era venduto ottanta lire, un
montone trenta, trenta uno porco, il moggio di
vino dieci lire, ed un uovo dodici danari, e così all’avvenante
di tutte altre cose.
</p>

<h3 id="cap27-2"><span class="smcap">Capitolo XXVII.</span>
<span class="smaller">Come per lo gran disagio della pistolenza il Re pose di
torsi dalla via di Babilonia, e di alcune mie particolari
incidenze.</span></h3>

<p>
Quando il Re e suoi Baroni si videro addotti a
tale stremo, e che nullo rimedio non ci avea, tutti
s’accordaro che il Re facesse passare sua oste di
verso la terra di Babilonia nell’oste del Duca di
Borgogna, il quale era da l’altra parte del fiume
<span class="pagenum" id="Page_122">[122]</span>
che andava a Damiata. E per ritrarre le genti sue
agiatamente il Re fece fare un barbacane davanti il
ponticello di che vi ho davanti parlato, ed era fatto
di maniera che vi si potea assai entrar dentro per
due lati tutto a cavallo. Quando quel barbacane fue
fatto e apprestato tutte le genti dell’oste s’armaro,
e là ci ebbe un grande assalto de’ Turchi, i quali
videro bene che noi ne andavamo oltre nell’oste
del Duca di Borgogna che era dall’altra parte. E
come s’entrava in quel barbacane, i Turchi gettaronsi
sulla nostra coda, e tanto fecero e tanto si
penaro ch’essi presero Messere Erardo di Vallery,
il quale tantosto fu riscosso per Messer Gianni suo
fratello. Tuttavia il Re non si mosse nè le sue genti
sino a che tutto lo arnese, l’armadura e ’l saettamento
non fussono portati oltre. Ed allora passammo
tutti appresso ’l Re, fuorchè Messer Gualtieri
di Castillione che faceva la retroguarda nel barbacane.
Quando tutta l’oste fu passata oltre, quelli
della retroguarda furono a gran misagio pe’ Turchi
ch’erano a cavallo, perchè essi traevano loro di
fronte molto saettume non guardandoli a bastante
l’altezza del barbacane; e li Turchi a piè gittavano
loro grosse pietre e zolloni e ghiove indurate alle
facce, sì che non se ne potevan difendere nè durare
al parapetto: e ne sarebbon stati tutti perduti e
distrutti, se non fusse stato il Conte d’Angiò fratello
del Re, che andolli aspramente riscuotere, e
li ammenò a salvamento.
</p>

<p>
E qui, per dare alcuna inframessa, vi vorrò
raccontare cosa ch’io vidi il giorno davanti Quaresima-entrante.
<span class="pagenum" id="Page_123">[123]</span>
A punto in quel giorno morì un
travalente, pro ed ardito Cavaliere che avea nome
Messer Ugo di Landricorto, il quale era meco a bandiera
e fu interrato nella mia Cappella. Ed in così
ch’io vi udiva la Messa, sei de’ miei Cavalieri erano
là appoggiati sovra de’ sacchi d’orzo, e parlavano
alto l’uno all’altro, e facean noia al Prete che
cantava la Messa. Ed io mi levai stante e loro andai
dire ch’e’ si tacessono, e ch’egli era cosa villana
a gentiluomini di parlar così alto intanto che
la messa si cantava. Ed essi cominciarono a ridere,
e mi dissero ch’e’ parlavano insieme di rimaritare
la donna di quel Messer Ugo ch’era steso là nella
bara. E di ciò anche li ripresi io duramente, e loro
dissi che tali parole non erano buone nè belle, e
ch’essi avevano troppo tosto obbliato il lor compagnone.
Ora avenne egli che la dimane, in che fu
la grande battaglia di che vi ho parlato, essi vi
morirono tutti di mala morte, e ne furo anco tutti
gittati a fiume. Sicchè alla sua volta ben altri avrebbono
potuto ridere di lor follia, anco veggendo
come alla fine sia convenuto alle donne loro rimaritarsi
a tutte sei. Perchè egli è da credere che
Dio, non lasciando alcuna malefatta impunita, ne
volesse prendere vendicanza.
</p>

<p>
Quanto poi egli sia di me, io non avea punto
peggio o meglio degli altri: perchè io era naverato
ed affranto grievemente della detta giornata
di Quaresima-entrante. E inoltre ciò aveva io il
male delle gambe e della bocca, donde ho parlato
davanti, e la scesa di rema nella testa, la quale mi
<span class="pagenum" id="Page_124">[124]</span>
filava a meraviglia per la bocca e per le narici. E
con ciò io aveva la febbre doppia, che l’uomo dice
quartana, di che Dio ci guardi. E di tutte queste
malattie dimorava io obbligato al letto fino intorno
a mezza Quaresima e più a lungo. E se io era bene
malato, parimente lo era il mio povero Prete; sicchè
un giorno avvenne, in così ch’elli cantava
messa davanti a me giacente in letto malescio,
che quando egli fu all’indritto del suo sagramento,
io lo scorsi così tramalato, che visibilmente lo
vedea ispasimare. Perchè, a far sì che non si lasciasse
cadere in terra, mi gittai fuora del letto
tutto inmalìto com’io era, e, presa mia cotta, andai
abbracciarlo per didietro, e gli dissi ch’e’ facesse
tutto a suo agio ed in pace, e ch’e’ prendesse
coraggio e fidanza in colui che dovea tener tra sue
mani. E adunque se ne rivenne un poco, e nol lasciai
fino a che non ebbe accapato il suo sagramento,
ciò ch’egli fece. E così accapò egli di celebrare
sua messa a quella fiata, ma unque poi non cantolla,
e morì così santamente che Dio ne ha l’anima
al fermo.
</p>

<h3 id="cap28-2"><span class="smcap">Capitolo XXVIII.</span>
<span class="smaller">Qui conta del vano parlamento per pace fare tra ’l Re e
’l Soldano, e della nostra ritratta verso Damiata.</span></h3>

<p>
Ora per rientrare in nostra materia vi dirò io
ch’egli fu ben vero ch’entro i Consigli del Re e del
Soldano fu fatto alcun parlamento di accordo e di
pace fare tra loro, e a ciò fu messo ed assegnato
giorno. Ed era il trattato di loro accordo tale che
<span class="pagenum" id="Page_125">[125]</span>
’l Re dovea rendere al Soldano la città di Damiata,
ed il Soldano dovea rendere al Re tutto ’l Reame
di Gerusalemme, e simigliantemente gli dovea
guardare tutti i malati ch’erano dentro Damiata,
e rendergli le carni salate che vi erano, con ciò
sia che li Turchi e Saracini non ne mangiassero
punto, ed altresì rendrebbono tutti gl’ingegni da
guerra del Re, ed esso Re potrebbe inviar cherère
tutte le cose sue nel detto luogo di Damiata. Ma
di tal parlamento qual fatto uscì? Il Soldano fece
inchiedere al Re qual sicuranza darebbe egli del
rendergli la Città di Damiata? E a tale inchiesta seguì
l’offerta ch’elli distenessero prigioniero l’uno
de’ fratelli del Re, o il Conte d’Angiò o ’l Conte
di Poitieri. E di tale offerenda i Turchi non ne vollero,
anzi dimandaro in ostaggio la persona stessa
del Re. Ma a ciò rispose il buon Cavaliere Messer
Gioffredo di Sergines, che giammai non avrebbero
li Turchi la persona del Re, e ch’elli amava molto
meglio ch’e’ Turchi li avessero tutti appezzati, di
quello ch’e’ fusse lor rimprocciato di avere concesso
in gaggio il Re Signor loro. E così dimorò il
parlamento, e non levò frutto. Tantosto la malattia,
donde vi ho davanti parlato, cominciò a rinforzare
nell’oste talmente ch’e’ bisognava che i barbieri
strappassero e tagliassero ai colpiti di quella laida
malattia de’ grossi carnicci che sormontavano sulle
gengive in maniera che non si poteva mangiare.
Ed era la gran pietà di udir gridare e guaìre per
tutti i luoghi dell’oste coloro a chi si tagliava
quella carne morta; e ciò mi rendea simiglianza
<span class="pagenum" id="Page_126">[126]</span>
delle povere femmine allorchè travagliano dello infantare,
sì che me ne venìa al cuore grande scuriccio
e riprezzo.
</p>

<p>
Quando il buon Re San Luigi vedeva quella
pietà, egli giugnea le mani, levava la faccia al cielo,
benedicendone a Nostro Signore di tutto ciò che
gli donava. Tuttavia pur vedendo ch’egli non poteva
così lungamente dimorare, senza che ne morisse
egli e tutta sua gente, ordinò di muovere di
là il Martedì a sera, l’ottava di Pasqua, per ritornarsene
a Damiata. E fece comandare da parte sua
a’ marinieri delle galee che apprestassono lor vascelli,
e ch’essi raccogliessero tutti i malati per
menarli a Damiata. Così comandò egli ad uno nomato
Giosselino di Curvante, e ad altri suoi Maestri
d’opere ed Ingegnieri ch’essi tagliassono le
corde alle quali s’attenevano i ponti che fean la via
tra noi e i Saracini. Ma, come mali pontonai, niente
non ne fecero essi, donde poi gran danneggio ne
avvenne. Quando io vidi che ciascuno s’apprestava
per andarsene a Damiata, mi ritirai nel mio vascello
con due de’ miei Cavalieri ch’io aveva anche solo
di rimanente, e coll’altra mia masnada. E sulla sera,
allorch’egli cominciò ad annerare, comandai al mio
cómito ch’e’ levasse l’àncora, e che noi ne andassimo
a valle. Ma egli mi rispose che mica l’oserebbe
perchè intra noi e Damiata erano nel fiume le grandi
galee del Soldano che ci prenderebbono e ucciderebbono
tutti. Li marinieri del Re aveano fatto
di grandi fuochi per raccogliere e riscaldare i poveri
malati nelle loro galee, ed erano li detti
<span class="pagenum" id="Page_127">[127]</span>
malati, attendendo i vascelli, accolti sulla riva del
fiume. Ed in quella ch’io ammonestava li miei marinai
dello andarcene a poco a poco, scorsi i Saracini,
alla chiarità de’ fuochi, che entravano pei ponti
nell’oste nostra, ed uccidevano sulla riva i malati.
Perchè, mentre li miei tiravano l’àncora spaventati,
e che cominciammo un poco a voler discendere
a valle, ecco qui venire li marinieri che dovevan
prendere i poveri malati, i quali scorgendo come
i Saracini li uccidevano, tagliarono rattamente
le corde dell’àncore delle loro grandi galee ed accorsero
sul mio piccolo vascello da tutti i lati, di
che n’attendea l’ora ch’essi mi travolgessero nel
profondo dell’acqua. Quando, come piacque a Dio,
fummo iscapati di quel periglio ch’era ben grande,
noi cominciammo a tirare a valle il fiume di frotto
e furia. Il che veggendo il Re, il quale aveva la malattia
dell’oste e la menagione come gli altri, e che,
invece di guarentirsi nelle grandi galee, amava meglio
morire che abbandonare il suo popolo, cominciò
egli a bociare a noi ed a gridare che dimorassimo;
e ci traeva di buone quadretta per farci dimorare
sino a che ci donasse egli congedo di navigare:
ma del rattenerci era niente, perchè in quello incalzo
a tutti si convenia poggiare a valle o affondare.
</p>

<h3 id="cap29-2"><span class="smcap">Capitolo XXIX.</span>
<span class="smaller">Ove si mette per conto la fazione e maniera come fu preso
il buon Santo Re.</span></h3>

<p>
Ora vi lascierò qui del dire ciò che ho io veduto,
e vi metterò per conto la fazione e maniera come
<span class="pagenum" id="Page_128">[128]</span>
fu preso il Re, secondo ch’egli medesimo mi disse.
Io gli udii dunque dire ch’egli avea lasciato le sue
genti d’arme e la sua battaglia, e s’era messo Lui
e Messer Gioffredo di Sergines nella battaglia di
Messer Gualtieri di Castillione che faceva la retroguarda.
Ed era il Re montato su un piccolo corsiero,
e vestiva un sajone di seta; e non gli dimorò,
siccome gli ho di poi udito dire, di tutte le sue
genti d’arme, che il buon cavaliere Messer Gioffredo
di Sergines, il quale lo scorse sino ad una
piccola villa nomata Casel, là ove il Re fu preso<a class="tag" id="tag75" href="#note75">[75]</a>.
Ma a tanto che i Turchi il potessono avere, gli udii
contare che Messer Gioffredo di Sargines lo difendeva
nella fazione che ’l buon sergente difende dalle
mosche il nappo del suo Signore. Perchè tutte le
fiate ch’e’ Saracini l’approcciavano, e Messer Gioffredo
lo difendea a gran colpi di taglio e di punta,
e ben sembrava che sua forza e suo pro ed ardito
cuore gli si fussono addoppiati in corpo, sicchè a
tutti li colpi li rincacciava dal venir sopra il Re.
E così l’ammenò egli sino al luogo di Casel, e là
fu disceso in grembo di una borghese ch’era di Parigi,
e là pure pensavano vederlo passare il passo
della morte, e non isperavano punto che giammai
elli potesse valicare quel giorno senza morire.
</p>

<p>
Appresso poco arrivò verso il Re Messer Filippo
di Monforte, e gli disse ch’egli veniva dal veder lo
Ammiraglio del Soldano, a chi avea altre volte parlato
della tregua, e che se ciò era suo buon piacere,
egli ancora di ricapo gliene andrebbe parlare. E il
<span class="pagenum" id="Page_129">[129]</span>
Re lo pregò di farlo, e ch’egli voleala tenere e fare
nella maniera ch’essi la vorrebbero. Adunque partì
Monsignore di Monforte, e se ne andò verso i Saracini,
li quali, cessando dalla caccia, avean già
levate le tovaglie<a class="tag" id="tag76" href="#note76">[76]</a> dalle lor teste. E consegnò il Sire
di Monforte lo anello suo, ch’elli tirò del dito, allo
Ammiraglio de’ Saracini, in assecuranza di tenere le
tregue; e ciò sin che ne farebbono l’appuntamento
tale ch’essi l’aveano domandato altra fiata, siccome
è stato tocco qui sopra. Ora avvenne che appresso
questo fatto, un traditore malvagio Usciere
nomato Marcello, cominciò a gridare alle nostre
genti ad alta voce: Signori Cavalieri, arrendetevi
tutti, il Re lo vi manda per me, e non lo fate punto
uccidere. A questi motti furono tutti atterrati e
pensarono che ’l Re loro avesse così mandato, di
che ciascuno, per la salvanza del Re, rese ai Saracini
sue armi ed arnese. Quando l’Ammiraglio vide
ch’e’ Saracini ammenavano le genti del Re, disse a
Messer Filippo di Monforte, ch’egli non gli assicurava
mica la tregua, poichè e’ potea ben vedere
che tutte le genti sue erano prese dai Saracini. Il
che veggendo in fatto Messer Filippo, e pensandosi
che ’l Re fusse trapassato, fu molto isbaìto, perch’egli
sapea bene, non ostante ch’egli fusse messaggiere
di dimandar la tregua, che tantosto egli
sarebbe preso altresì, e non sapeva a chi aver ricorso.
Conciossiachè in Pagania ci ha una costuma
molto malvagia, che quando in tra ’l Soldano ed alcuno
dei Re di quel paese inviansi loro messaggeri
<span class="pagenum" id="Page_130">[130]</span>
l’uno a l’altro per avere o dimandar tregue, e
l’uno de’ duo Principi si muore, il messaggere, s’egli
è trovato, e che le tregue non sian donate, elli
sarà fatto prigioniero da qualche parte che ciò sia,
sia elli cioè messaggere del Re o del Soldano.
</p>

<h3 id="cap30-2"><span class="smcap">Capitolo XXX.</span>
<span class="smaller">Come io fossi preso, e condotto in fine di vita, e poi guerito
per un beveraggio datomi da un buon Saracino.</span></h3>

<p>
Ma, lasciando per ora questa materia, e rivenendo
a me, ben dovete sapere che noi altri i quali
eravamo in acqua sui nostri vascelli istimando scappare
sino a Damiata, non fummo punto più abili o benagurosi
di coloro ch’erano rimasi a terra, perchè
noi fummo presi altresì come udirete qui appresso.
Il vero è che, istando noi sull’acqua, si levò un terribile
vento contro noi, che veniva di verso Damiata,
il quale ci tolse il corso dell’acqua per modo che, non
bastando ad appoderarlo, ci convenne tornare a dietro
verso li Saracini. Il Re avea ben lasciato ed
ordinato molti Cavalieri a guardare i malati sulla
riva del fiume, ma ciò non ci servì di niente per
tirarci ad essi, da che se n’eran tutti fuggiti. Or
quando venne verso la punta del giorno, bassò il
vento, e noi calammo sino al passaggio nel quale
erano le galee del Soldano che guardavano il fiume
sì che alcun vivere non fusse ammenato da Damiata
all’oste, donde è stato toccato qui davanti. E quando
essi ci ebbero scorto, levarono un gran bruìto e
cominciarono a trarre su noi, e sovra gli altri nostri
Cavalieri ch’erano da l’altro lato della riva,
<span class="pagenum" id="Page_131">[131]</span>
verrette ardenti di fuoco greco a fusone, tanto che
sembrava che le stelle cadessono di cielo. Ed in
quella che i miei marinieri avean guadagnato il ratto
della corrente per passar oltre, e che potevam vedere
i Cavalieri lasciati a guardia de’ malati speronare
verso Damiata, ecco il ventavolo che si va a
rilevare più forte che davante e ci getta dalla correntia
in costa a l’una delle rive del fiume. Ed all’altra
riva ci avea sì grande quantità di vascelli
delle nostre genti che i Saracini avean preso e guadagnato,
che noi non osammo avvicinarli. Ed istando
così senza smuoverci noi vedevam bene che
essi uccidevano le genti che vi eran dentro e gittavanle
nell’acqua; e li vedevamo simigliantemente
trar fuora delle navi li cofani e li arnesi ch’essi avean
guadagnato. E per ciò che non volevamo andare
ai Saracini, che ci minacciavano, essi ci tiravano
gran forza di saettame. Ed allora io mi feci
vestir l’usbergo affinchè i dardi che cadevano nel
nostro vascello non mi impiagassero. Ora a capo del
vascello ci avea delle mie genti, le quali cominciano
gridarmi: Sire, Sire, il nostro nocchiere per ciò che
i Saracini il minacciano ci vuol menare a terra là
ove noi saremmo tantosto ancisi e morti. Adunque
io mi feci sorreggere, sendo malato, e presi la mia
spada tutta nuda, e dissi ai marinieri ch’io li taglierei
se si argomentavano più avanti di menarmi
a terra tra Saracini. Ed essi mi vanno rispondere,
che non per ciò mi farebbono passar oltre, e per
tanto ch’io avvisassi lo quale amava il meglio, o
ch’essi mi menassero a riva, o ch’essi mi ancorassero
<span class="pagenum" id="Page_132">[132]</span>
nella riviera. Ed io amai meglio, donde poi
ben mi prese in così come voi udirete, che essi mi
ancorassero nel fiume, di quello che mi menassero
a riva dove io vedeva tagliare le nostre genti; e
così mi credettono, e così fu fatto. Ma non tardò
guari che tantosto ecco qui venire verso noi quattro
delle galee del Soldano, nelle quali avea forse
due mila uomini. Allora io appellai li miei Cavalieri,
e richiesi ch’essi mi consigliassono di ciò ch’era a
fare, o di renderci alle galee del Soldano che s’approssimavano,
o d’andare a renderci a coloro ch’erano
a terra. Fummo tutti d’un accordo ch’egli
valeva meglio renderci a quelli delle galee, per ciò
ch’essi ci terrebbero tutti insieme, che di renderci
a quelli di terra, i quali ci avrebbono tutti separati
gli uni dagli altri, ed avrebbonci per avventura
venduti ai Beduini di cui vi ho parlato davanti. A
questo consiglio non volle mica consentire un mio
Cherco ch’io aveva, ma diceva che tutti ci dovevamo
lasciar uccidere a fine di andare in Paradiso.
Ciò che noi non volemmo credere, perchè la paura
della morte ci pressava troppo forte.
</p>

<p>
Quando io vidi ch’egli era forza di rendermi,
io presi un piccolo cofanetto ch’avea tutto presso,
ove erano i miei gioielli e le mie reliquie, e gittai
tutto didentro il fiume. In quella mi disse l’uno
de’ miei marinieri che s’io non gli lasciava dire ai
Saracini ch’io era cugino del Re, ch’essi ci taglierebbono
tutti; ed io gli risposi ch’e’ dicesse ciò che
e’ volesse. E adunque ecco arrivare a noi la primiera
delle quattro galee che venia di traverso e
<span class="pagenum" id="Page_133">[133]</span>
gittar l’ancora tutto presso il nostro vascello. Allora
m’inviò Dio, e in così ben credo che venisse
da lui, un Saracino che era della terra dello Imperadore
Federigo<a class="tag" id="tag77" href="#note77">[77]</a>, il quale avea vestito soltanto
una brachessa di tela cruda, e venne nuotando per
mezzo l’acque diritto al mio vascello, e salitovi
sovra m’abbracciò per gli fianchi, e mi disse: Sire,
se voi non mi credete, voi siete perduto, perch’egli
vi conviene per salvarvi mettervi fuori della vostra
nave e gittarvi nell’acqua, ed essi non vi vedranno
mica, per ciò ch’elli s’attenderanno al guadagno
del vascello. Detto questo mi fe’ gittare una corda
dalla loro galea sulla tolda della mia nave, e con
quella mi collai nell’acqua, e il Saracino a pruovo;
donde gran bisogno mi fu per sostenermi e condurmi
nella galea, perchè io era sì fievole di malattia
che andava tutto vagellando e sarei caduto
al fondo del fiume.
</p>

<p>
Io fui tirato sin dentro la galea, nella quale avea
ben ancora ottanta uomini oltre quelli ch’erano
entrati nel mio vascello, e quel povero Saracino mi
teneva tuttavia abbracciato. E tantosto fui portato
a terra, e mi corsero su per volermi tagliar la gola,
ebbene mi ci attendea, e colui che m’avrebbe scannato
pensava tenerselo a molto onore. Ma quel Saracino
che m’avea tolto fuori del mio vascello, non
mi voleva lasciare, anzi gridava loro: Il cugino del
Re, il cugino del Re. Ed allora io che m’era già
sentito il coltello tutto presso la gola, e che m’era
<span class="pagenum" id="Page_134">[134]</span>
già messo in terra ginocchione, mi vidi liberato di
quel periglio all’aìta di Dio e di quel povero Saracino,
il quale mi menò sino al castello là ove erano
li Caporali de’ Saracini. E quando io fui con loro,
essi mi levarono l’usbergo, e di pietà che ebbero
di me, veggendomi così malato, mi gittarono indosso
una mia coperta d’iscarlatto foderata di vajo
minuto che Madama mia Madre m’avea donato;
ed un altro d’essi m’apportò una coreggia bianca
di che mi cignessi per disopra il mio copertoio, e
sì un altro de’ Cavalieri Saracini mi diè un capperoncello
ch’io misi sulla mia testa. Dopo di che cominciai
a tremare ed a incocciar li denti, sì della
grande paura ch’io aveva, e sì ancora della malattia.
Domandai allora a bere, e mi si andò cherère
dell’acqua in un pozzo, e si tosto ch’io ne
ebbi messo in bocca per avallarla, essa mi salse invece
per le narici. Dio solo sa in qual pietoso punto
era allora, perchè sperava molto più la morte
che la vita, avendo l’apostema alla gorga. E quando
le mie genti mi videro così sortir l’acqua per
le narici, essi cominciarono a plorare, ed a menar
grande duolo; e il Saracino che m’avea salvato
domandò loro perchè ploravano, ed essi gli fecero
intendere ch’io era pressochè morto, e ch’io aveva
alla strozza l’apostema, la quale mi strangolava. E
quel buon Saracino, che sempre aveva avuto pietà
di me, lo va a dire ad uno de’ suoi Cavalieri, e
questi risposegli: mi confortasse a sicuro, chè egli
mi donerebbe qualche cosa a bere, donde sarei guarito
entro due dì, ed in così fece; e veramente ne
<span class="pagenum" id="Page_135">[135]</span>
fui guerito all’aiuto di Dio e di quel beveraggio
che mi diede il Cavaliere Saracino.
</p>

<h3 id="cap31-2"><span class="smcap">Capitolo XXXI.</span>
<span class="smaller">Di quello avvenne dopo la mia guarigione, e come fui menato
là dove erano le genti del Re.</span></h3>

<p>
Tantosto appresso la mia guarigione lo Ammiraglio
delle galee del Soldano mi mandò che fossi
davanti a lui per sapere s’io era cugino del Re
come si sonava: Ed io gli risposi, che no, e gli
contai comente ciò era stato fatto, nè perchè; e
che era stato il cómito che lo mi avea consigliato
di paura che i Saracini delle galee, che ci venivano
sopra, ci ammazzassono tutti. E lo Ammiraglio
soggiunse che molto bene era stato consigliato,
perchè altramente noi saremmo stati uccisi senza
faglia e gittati entro il fiume. Di ricapo mi domandò
il detto Ammiraglio s’io aveva alcuna conoscenza
dello Imperadore Federigo d’Allemagna che
allor viveva, e s’io era mica di suo lignaggio. Ed
io gli risposi la verità di avere inteso come Madama
mia Madre era sua cugina nata di germano.
E lo Ammiraglio mi rispose ch’egli me ne amava
di tanto meglio. E così, in quella che noi eravamo
là mangiando e beendo, egli m’avea fatto venire
davanti un borghese di Parigi: e quando il borghese
mi vide mangiare, egli mi va dire: Ah! Sire,
che fate voi? Che io fo? dissi io. Ed il borghese
mi va avvertire dalla parte di Dio ch’io mangiava
nel giorno di venerdì. E subito io lanciai addietro
la scodella ove mangiava. Il che vedendo lo
<span class="pagenum" id="Page_136">[136]</span>
Ammiraglio, domandò al Saracino che m’avea salvato
e che era sempre con me, perchè io avea lasciato
a mangiare. Ed egli dissegli per ciò ch’egli
era venerdì ed io non ci pensava punto. E lo Ammiraglio
rispose che già Dio non l’avrebbe a dispiacere
poi ch’io non lo aveva fatto saputamente.
E sappiate come il Legato ch’era venuto col Re,
mi tenzonava di che io digiunassi, e perch’io era
malato, e perchè non ci avea più col Re uomo di
Stato fuor di me, e pertanto diceva ch’io facea
male a digiunare; ma, non meno per ciò ch’io fussi
prigioniero, punto non lasciai a digiunare tutti li
venerdì in pane ed acqua.
</p>

<p>
La domenica d’appresso ch’io fui preso, lo Ammiraglio
fece discendere del castello a valle il fiume
sulla riva tutti quelli ch’erano stati presi sull’acqua.
E quando io fui là, Messer Gianni mio Cappellano
fu tratto dalla sentina della galea, e quando
e’ vide e provò l’aria, ispasimò, e incontanente ucciserlo
i Saracini davanti a me e lo gittarono a
fiume, ed al suo cherco, il quale altresì non ne poteva
più della malattia dell’oste ch’egli aveva, lanciarono
un mortaio sulla testa, e così infranto lo
gittarono a fiume appresso il Maestro. E similmente
facevano essi degli altri prigionieri, perchè in così
che traevanli della sentina ove erano stati stivati,
egli ci avea de’ Saracini propizi, i quali da che essi
ne vedeano uno male disposto o fievole, sì lo uccidevano
e lo gittavano nell’acqua, e così erano trattati
tutti li poveri malati. Ed in riguardando quella
tirannia, io loro feci dire pel mio Saracino, ch’essi
<span class="pagenum" id="Page_137">[137]</span>
facevano gran male, e che ciò era contro il comandamento
di Saladino il pagano, il quale diceva che
non si doveva uccidere nè far morire uomo poi che
gli si era dato a mangiare del suo pane e del suo
sale. Ma essi mi fecero rispondere che coloro non
erano più uomini d’alcuna valuta, e ch’essi non potevano
omai più fare alcun’ovra, poi che erano
troppo malati. E appresso queste cose elli mi fecero
venir dinanzi tutti i miei marinieri, narrandomi che
tutti erano rinegati. Ed io dissi loro che non ci avessono
per ciò fidanza, e che ciò era solamente di
paura che uomo li uccidesse, ma che come tosto
sarebbonsi essi trovati in buon luogo od in lor
paese, incontanente ritornerebbono alla prima fede.
Ed a ciò mi rispose lo Ammiraglio, ch’egli me ne
credeva bene, e che Saladino diceva come giammai
non si vide di un Cristiano un buon Saracino, e
così di un Saracino un buon Cristiano. Dopo di che
lo Ammiraglio mi fece montare su un palafreno, e
cavalcavamo l’uno accosto l’altro. Ed in così menommi
passare a uno ponte, e di là sino al luogo
dove era il santo Re e le genti sue prigionieri. Ed
all’entrata d’un gran paviglione trovammo lo Scrivano
che scriveva li nomi de’ prigionieri da parte il
Soldano. Or là mi convenne nomare il mio nome,
che non loro volli celare, e fu scritto come gli altri.
Anche all’entrata del detto paviglione quel Saracino,
che sempre mi aveva seguito ed accompagnato,
e che mi avea salvato nella galea, mi disse:
Sire, io non vi posso più seguitare e perdonatemene,
ma bene vi raccomando questo giovine infante che
<span class="pagenum" id="Page_138">[138]</span>
avete con voi, e vi prego che lo teniate sempre per
lo pugno, o altrimenti io so che i Saracini lo uccideranno.
L’infante avea nome Bartolomeo di Monfalcone
figliuolo del Signore di Monfalcone di Bari.
Tantosto che il mio nome fue iscritto, l’Ammiraglio
ci menò, il giovine figliuolo ed io, didentro il
paviglione, ove erano li Baroni di Francia, e più
migliaia di persone con loro. E quando io fui didentro
entrato, tutti cominciaro a menare sì gran gioia
dii vedermi, che non vi si potea niente udire per lo
bruìto della gioia ch’essi ne facevano, perchè mi
pensavano aver perduto.
</p>

<p>
Ora in quella che noi stavamo insembre sperando
l’aìta di Dio, noi non dimorammo guari che un
gran ricco uomo<a class="tag" id="tag78" href="#note78">[78]</a> Saracino ci menò tutti più avanti
in un altro paviglione dove avevamo una cera
assai miserevole. Assai d’altri Cavalieri e d’altri di
nostre genti erano altresì prigionieri, ma chiusi in
una gran corte attorneata di muraglie di terra. E
quelli là facevano trar fuora li prigionieri l’uno appresso
l’altro, e loro domandavano se si volevano
rinegare, e quelli che dicevano si, e che si rinegavano,
erano messi a parte, e quelli che nol volean
fare, tutto incontanente avean mozzo il capo.
</p>

<h3 id="cap32-2"><span class="smcap">Capitolo XXXII.</span>
<span class="smaller">Come fu menato il Trattato per la diliveranza del Re e
nostra.</span></h3>

<p>
Poco appresso c’inviò il Soldano il suo Consiglio
a parlarci, e questi dimandò a quale di noi egli
<span class="pagenum" id="Page_139">[139]</span>
direbbe il messaggio del Soldano. E tutti ci accordammo
che ciò fusse al Conte Piero di Bretagna
per uno turcimanno che avevano i Saracini, il quale
parlava l’uno e l’altro dei linguaggi, Francesco e
Saracinesco. E furono tali le parole: Signori, il Soldano
c’invia di verso voi per sapere se vorreste
punto essere diliveri, e chè vorrestegli dare o fare
per la vostra diliveranza ottenere? E a questa dimanda
rispose il Conte Piero di Bretagna, che
molto volentieri vorremmo esser diliveri delle mani
del Soldano, e aver già fatto e indurato ciò che ne
fosse possibile per ragione. Ed allora il Consiglio
del Soldano domandò al Conte di Bretagna se noi
vorremmo punto donare per nostra diliveranza alcuno
de’ castelli o piazze forti appartenenti ai Baroni
d’Oltremare? Ed il Conte rispose che ciò non
potevamo noi fare, per ciò che li detti castelli e
piazze erano tenuti dallo Imperadore d’Allemagna
che allor ci vivea, e che giammai egli non consentirebbe
che il Soldano tenesse cosa sotto di lui. Di
ricapo domandò il Consiglio del Soldano, se noi vorremmo
rendere nullo de’ Castelli del Tempio o dello
Spedale di Rodi per nostra diliveranza. Ed il Conte
rispose similmente ch’egli non si poteva fare perchè
ciò sarebbe contro il saramento accostumato,
il quale è che quando si mette li Castellani e Guardie
dei detti luoghi, essi giurano a Dio che per la
diliveranza di corpo d’uomo essi non renderanno
nullo dei detti Castelli. Allora li Saracini insembre
rispuosono ch’egli sembrava bene che noi non avessimo
nullo talento nè inveggia d’essere diliverati,
<span class="pagenum" id="Page_140">[140]</span>
e ch’essi ci andrebbono inviare li giucatori di spade,
li quali ci farebbono come agli altri. E sovra ciò se
n’andaro. E tantosto appresso che il Consiglio del
Soldano se ne fu andato, ecco qui venire a noi un
Saracino molto vecchio e di grande apparenza, il
quale aveva con lui una frotta di giovani Saracini,
i quali tenevano ciascuno una larga spada a lato,
donde fummo tutti molto ismarriti. E ci fece dimandare
quell’antico Saracino per uno turcimanno,
il quale intendeva e parlava la nostra lingua,
s’egli era vero che noi credessimo in un solo Dio,
che era nato per noi, crocefisso e morto per noi,
ed al terzo giorno appresso sua morte risuscitato
anche per noi. E noi rispondemmo, che sì veramente.
Ed allora egli ci rispuose che poi così era, noi non
ci dovevamo disconfortare d’avere sofferto nè di
sofferire tali persecuzioni per lui, dacchè ancora
non avevamo noi punto indurato la morte per lui,
com’egli avea per noi fatto, e che s’egli avea avuto
podere di sè risuscitare, che certamente egli
ci dilivrerebbe tra breve. E allora se ne andò quel
Saracino con tutti li suoi garzoni, senza farci altra
cosa. Donde io fui molto gioioso e ringagliardito,
perchè m’era inteso ch’essi fussono venuti per mozzarci
il capo a tutti; e già non tardò appresso guari
di tempo che noi avemmo novelle della nostra diliveranza.
</p>

<p>
Appresso queste cose di sovra dette il Consiglio
del Soldano rivenne a noi, e ci disse che ’l Re avea
tanto fatto ch’egli avea procacciato le nostre diliveranze,
e che gli inviassimo quattro tra di noi per
<span class="pagenum" id="Page_141">[141]</span>
udire e sapere tutta la maniera del trattato. Ed a
ciò fare gl’inviammo Monsignor Giovanni di Valery,
Monsignor Filippo di Monforte, Monsignor
Baldovino d’Ebelino Siniscalco di Cipri, e Monsignor
Guidone d’Ebelino suo fratello Connestabile
di Cipri, che era l’uno dei belli e dei ben condizionati
Cavalieri ch’unqua io conoscessi, e che molto
amava le genti di quel paese. Li quali quattro Cavalieri
di su nomati ci rapportarono tantosto la fazione
e maniera della nostra diliveranza. Sappiate
dunque che per assaggiare il Re, il Consiglio del
Soldano gli fece tali o somiglianti dimande ch’egli
ci avea fatte qui innanzi, ed in così che piacque
a Nostro Signore, il buon Re San Luigi loro rispose
altrettale o somigliante risposta a ciascuna
delle due domande come noi avevamo fatto per la
bocca del Conte Piero di Bertagna. Di che i Saracini,
veggendo che ’l Re non voleva ottemperare
alle inchieste loro, il minacciarono di metterlo in
ceppi, o come l’uom dice in bernoccoli, che è il
più greve tormento ch’essi possano fare a chicchessia.
E sono due gran ceppi di legno che s’intertengono
a l’un de’ capi, e quando essi vogliono
mettervi dentro alcuno, sollevano un ceppo ed all’uomo
stratato in terra attraversano le gambe di
grosse caviglie, poi su vi abbassano l’altro ceppo
sospeso, e fannovi assedere un uomo sovra. Donde
elli avviene ch’e’ non dimora a colui che vi ha le
gambe insertate un mezzo piede d’osso che non
ne sia rotto o schiacciato. E per peggio fargli, a
capo di tre dì gli rimettono le gambe, che sono
<span class="pagenum" id="Page_142">[142]</span>
grosse ed enfiate, di dentro que’ bernoccoli, e le ritriturano
di ricapo, il che è cosa orribilmente crudele
solo allo intendere, non che al provare. E ben
sappiate che essi anco legano il martoriato a grossi
nervi di bue per la testa, di paura ch’elli di là entro
non si rimuova. Ma di tutte quelle minacce non
fece conto il buon Re, anzi disse loro ch’egli era
prigioniero, e ch’essi potevano fare di suo corpo a
lor volere.
</p>

<p>
Quando i Saracini videro ch’e’ non potrebbono
vincere la costanza del Re per minacce, ritornarono
a lui e gli domandarono quanto vorrebbe donar
di finanza al Soldano oltra Damiata ch’egli
renderebbe loro. Ed il Re rispose che se il Soldano
voleva prendere prezzo e riscatto ragionevole, manderebbe
egli a la Reina, ch’ella il pagasse per la redenzione
di sue genti. E i Saracini gli domandarono
perchè voleva egli mandare a la Reina; ed egli rispuose
loro che ben a ragione doveva ciò fare perch’ella
era sua Dama e Compagna. Adunque il Consiglio
si tornò al Soldano per sapere quanto esso
domanderebbe al Re, e saputolo, si ritornò ad esso
Re, e gli dissero che se la Reina voleva pagare un
milione di bisanti d’oro, che allora valevano cinquecento
mila lire, ch’ella libererebbe il Re, ciò
facendo. Ed il Re domandò loro per saramento se il
Soldano consentirebbe la diliveranza, ove la Reina
pagasse loro le cinquecento mila lire. Perchè essi
ritornaro al Soldano per sapere s’egli lo voleva così
fare e promettere, e ne rapportarono ch’e’ lo volea
bene e gliene fecero il saramento. E sì tosto che li
<span class="pagenum" id="Page_143">[143]</span>
Saracini gli ebbono giurato e promesso in lor fede
di così fare e di così liberare, il Re promise ch’egli
pagherebbe volentieri per la redenzione e diliveranza
di sue genti cinque cento mila lire, e pel suo
corpo ch’egli renderebbe Damiata al Soldano, poich’elli
non era punto tale ch’e’ volesse redimersi,
nè volesse avere per alcuna finanza di danaio la diliveranza
del corpo suo. Quando il Soldano intese la
buona volontà del Re, uscì dicendo: Fe’ di Macometto!
franco e liberale è il Francesco, il quale non
ha voluto bargagnare sovra sì gran somma di danaio,
ma ha ottriato fare e pagare ciò che l’uomo
gli ha dimandato: or gli andate dire, fece il Soldano,
che io gli dono sul riscatto cento mila lire, e
non ne pagherà più che quattro cento milia.
</p>

<h3 id="cap33-2"><span class="smcap">Capitolo XXXIII.</span>
<span class="smaller">Come appresso il Trattato si approdò alla nuova Albergheria
del Soldano, e come gli Almiranti si giuraro contra
di lui.</span></h3>

<p>
Adunque il Soldano fe’ tosto mettere in quattro
galee sul fiume le genti più grandi e più nobili che ’l
Re avesse per menarle a Damiata. Ed erano nella
galea ove fui messo, il buon Conte Piero di Bertagna,
Guiglielmo Conte di Fiandra, Giovanni il buon
Conte di Soissone, Messere Umberto di Belgioco
Connestabile, e li due buoni Cavalieri Messer Baldovino
d’Ebelino e Guido suo fratello. E quelli della
galea ci fecero approdare davanti una gran magione
che il Soldano avea fatto levare sovra il fiume.
Ed era così fatta questa albergheria ch’egli vi
<span class="pagenum" id="Page_144">[144]</span>
avea una bella torre fatta di abetelle e tutta chiusa
allo ’ntorno di una tela intinta. Ed all’entrata della
porta ci avea un gran paviglione teso, e là lasciavano
gli Almiranti del Soldano loro spade e loro
verghe quando volevano ire a parlargli. Appresso a
quel paviglione ci aveva un’altra bella gran porta,
e per quella s’entrava in una sala ispaziosa che era
quella del Soldano; appo la quale rizzavasi un’altra
torre fatta tutto come la primiera, e per questa
montavasi alla camera del Soldano. Nel mezzo di
quell’albergheria si apriva un pratello, ed in quello
si drizzava una terza torre più grande che l’altre
tutte, e sovr’essa il Soldano montava per prospettare
tutto il paese di là intorno, e l’oste d’una parte
e dell’altra. Anche in quel pratello era uno viale
tirante verso il fiume, ed a capo il viale avea il Soldano
fatto tendere un padiglioncello tutto sugli orlicci
del fiume per andarvisi bagnare. Ed era quello
alloggiamento tutto coverto, per disovra il fusto di
legname, di traliccio, e per di sovra il traliccio parato
di tela d’India, affinchè di fuora non si potesse
trasvedere di dentro, ed anco tutte le torri erano
similmente intelajate. Davanti questa albergheria
arrivammo il giovedì innanzi la festa dell’Ascensione
di Nostro Signore, e colà presso fu disceso il
Re in un paviglione per parlare al Soldano, ed accordargli
che il sabbato appresso gli renderebbe
Damiata.
</p>

<p>
E così come si era sulla partenza e il voler venire
a Damiata per renderla al Soldano, lo Ammiraglio,
che tale era stato al tempo del padre
<span class="pagenum" id="Page_145">[145]</span>
del giovine Soldano attuale, ebbe in lui alcun rimorso
del dispiacere che esso giovine Signore gli
avea fatto: perchè al suo avvenimento, dopo che
quell’Ammiraglio l’ebbe inviato cherère per succedere
al padre che morì a Damiata, esso invece
per provvedere le genti sue ch’avea seco ammenato
di stranie terre, lo disappuntò d’ogni onore, e parimente
li Connestabili, Maliscalchi e Siniscalchi
del padre suo. E per questa cagione li disappuntati
presero tra loro consiglio, e si dissero l’uno all’altro:
Signori, voi vedete il disonore che ’l Soldano
ci ha fatto, poichè egli ci ha ismossi delle preminenze
e governi in che il Soldano suo padre ci aveva
messi. Per la qual cosa noi debbiamo esser
certani, che s’elli rientra una fiata di dentro le
fortezze di Damiata, egli ci farà poco appresso tutti
prendere e morire in sue prigioni, di paura che per
successione di tempo non prendessimo vendicanza di
lui, in così come fece il suo anticessore dello Ammiraglio
e degli altri che presero li Conti di Bari e
di Monforte. E pertanto vale egli meglio che noi il
facciamo uccidere avanti ch’egli sfugga delle nostre
mani. Ed a ciò si consentirono tutti, e di fatto se
n’andarono parlare a quelli della Halcqua di cui ho
dinanzi toccato, che son coloro ch’hanno la guardia
del corpo del Soldano; e a questi fecero somiglievoli
rimostranze come essi avean avuto tra loro, e
li richiesero che uccidessono il Soldano, e così loro
il promisero quelli della Halcqua.
</p>

<p>
<span class="pagenum" id="Page_146">[146]</span>
</p>

<h3 id="cap34-2"><span class="smcap">Capitolo XXXIV.</span>
<span class="smaller">Come i Cavalieri della Halcqua uccisono il Soldano di Babilonia.</span></h3>

<p>
Pertanto come un giorno il Soldano convitò a
desinare i suoi Cavalieri della Halcqua, egli avvenne
che, appresso le tavole levate, si volle ritirare nella
sua camera: e dopo ch’egli ebbe preso congedo da
suoi Almiranti, uno dei Cavalieri della Halcqua, il
quale portava la spada del Soldano, lo ferì d’essa
sulla mano, sicchè glie la fesse sin presso il braccio
tra le quattro dita. Perchè allora il Soldano s’arretrò
verso i suoi Almiranti che aveano conchiuso il
fatto, e loro disse: Signori, io mi lagno a voi di
quelli della Halcqua che m’hanno voluto uccidere
siccome ben potete vedere alla mia mano. Ed essi
gli rispuosono tutti a una voce, ch’egli loro valeva
assai meglio ch’essi lo uccidessono, di quello
che egli li facesse morire, siccome voleva farlo, se
una fiata fusse rientrato nelle fortezze di Damiata.
E sappiate che cautelosamente operarono ciò gli
Almiranti, perchè essi fecero sonare le trombe e le
nacchere del Soldano, e poichè tutta l’oste de’ Saracini
fu assembrata per sapere il volere del Signore,
gli Almiranti, loro complici ed alleati, dissero
allo esercito che Damiata era presa, e che il
Soldano se ne era ito a quella volta, ed aveva lasciato
per comando che tutti andassono in arme appresso
lui. Di che tutti subito armaronsi e se n’andaro
piccando degli speroni verso Damiata; d’onde
<span class="pagenum" id="Page_147">[147]</span>
noi altri fummo a grande misagio, perchè credevamo
che di vero Damiata fusse presa.
</p>

<p>
Il che veggendo il Soldano, e non potendo stornare
la malizia ch’era stata cospirata contro la
sua persona, se ne fuggì nell’alta torre ch’elli aveva
presso della sua camera, di cui vi ho davanti
parlato. Ed allora le sue genti medesime della Halcqua
abbatterono tutti li paviglioni, ed intornearono
quella torre ove egli se n’era fuggito. E di
dentro la torre stessa egli ci aveva tre de’ suoi
gran Maestri di Religione, i quali aveano mangiato
con lui, che gli gridarono ch’e’ discendesse. Al che
rispose che volontieri discenderebbe laddove essi
lo assecurassero. Ed essi spietatamente soggiunsero
che bene il farebbono discendere per forza ed a mal
suo grado, e ch’e’ pensasse come non fusse anche
a Damiata. E tantosto vanno a gittare il fuoco
greco di dentro quella torre, ch’era solamente di
abetelle e di tela com’io ho detto davanti. Ed incontanente
fu abbragiata la torre, e vi prometto
che giammai non vidi falò più bello nè più subitano.
Quando il Soldano sentì pressarsi dal fuoco,
egli discese per la via del pratello su ricordato, e
s’infuggì verso il fiume. E tutto in fuggendo l’uno
de’ Cavalieri della Halcqua lo ferì d’una coltella
per mezzo le costole, ed egli si gittò con essa la
coltella di dentro il fiume. E appresso lui si gittarono
intorno a nove Cavalieri, i quali lo finirono
in quelle acque assai vicino alla nostra galea. Or
quando il Soldano fue morto l’uno de’ detti Cavalieri,
che avea in nome Faracataico, fesselo per lo
<span class="pagenum" id="Page_148">[148]</span>
mezzo e gli trasse il cuore dello interame; e così
fieramente se ne venne al Re colle mani sanguinenti,
e gli domandò: Che mi donerai tu, poi ch’ho
io ucciso il tuo nimico che t’arebbe fatto morire
s’egli avesse vissuto? Ma a questa villana dimanda,
nè levò il viso, nè rispose un sol motto il buon Re
San Luigi.
</p>

<h3 id="cap35-2"><span class="smcap">Capitolo XXXV.</span>
<span class="smaller">Del male che ci avvenne dopo che ’l Soldano fue ucciso, e
delle nuove convenenze giurate cogli Almiranti.</span></h3>

<p>
Quando costoro ebbono compiuto il misfatto,
egli ne entrò ben trenta nella nostra galea con loro
spade tutte nude in mano ed al collo loro azze
d’armi. Ed io domandai a Monsignor Baldovino
d’Ebelino, il quale intendeva bene Saracinesco, che
era ciò che quelle genti dicevano, ed egli mi rispose
ch’e’ dicevano come ci volessero mozzare ’l
capo. Di che vistamente vidi un troppello di nostre
genti che là erano, ire a confessarsi ad un Religioso
della Trinità, il quale era con Monsignor Guglielmo
Conte di Fiandra. Ma quant’a me non mi
sovvenne allora di male nè di peccato ch’unqua avessi
fatto, e non pensai se non a ricevere il colpo
della morte, e m’agginocchiai a’ piedi de l’un d’essi
tendendogli il collo, e dicendo queste parole nel fare
il segno della Croce: Così morì Sant’Agnese. Accosto
a me agginocchiossi Messer Guido d’Ebelino
Connestabile di Cipri, e si confessò a me, ed
io gli donai tale assoluzione come Dio me ne dava
il podere: ma poi di cosa ch’egli mi avesse detto,
<span class="pagenum" id="Page_149">[149]</span>
quand’io fui levato, unqua non ne ricordai pure
un motto.
</p>

<p>
Noi fummo allora messi nella sentina della
galea tutti a disteso e stivati, ed argomentavamo
molto di noi che non osassero assalirci tutti
a un tratto, ma che indi ci volessero poi trarre
l’uno appresso l’altro ed ucciderci; e fummo a tale
miscapito tutta la notte, istando così strettamente
sfratati ch’io aveva i miei piedi a dritta del viso di
Monsignore il Conte Piero di Bertagna, e così li suoi
piedi erano all’indritto del viso mio. Ora avvenne
che la dimane noi fummo tratti fuora di quella sentina,
e ci inviarono dire gli Almiranti, che noi
loro andassimo rinovellare le convenenze che avevamo
fatte al Soldano. Quelli ci andarono che poterono
andarvi, ma il Conte di Brettagna, e lo Connestabile
di Cipri, ed io, che eravamo grievemente
malati, dimorammo.
</p>

<p>
Quelli che andarono parlare agli Almiranti, ciò
furono il Conte di Fiandra, il Conte di Soissone, e
gli altri cui bastarono le forze, raccontarono le
convenzioni della nostra diliveranza. Per le quali
gli Almiranti promisero che, sì tosto come fusse
loro dilivera Damiata, essi altresì dilivrerebbono il
Re e gli altri gran personaggi che erano prigionieri.
E disser loro che se il Soldano fusse vissuto,
ch’egli avrebbe fatto mozzare le teste al Re e a
tutti loro; e che già contro le convenenze fatte e
giurate al Re, elli avea fatto ammenare verso Babilonia
alquanti de’ nostri grandi Baroni, e fattiveli
uccidere; e ch’essi l’aveano tratto a morte,
<span class="pagenum" id="Page_150">[150]</span>
per ciò che bene sapevano, che sì tosto ch’egli arebbe
avuto la signoria di Damiata, li farebbe similmente
uccidere tutti o morire di mala morte
nelle sue prigioni. Per questa convenenza il Re doveva
giurare in oltre di far loro satisfazione di due
cento mila lire avanti ch’elli partisse del fiume, e
le due altre cento milia, elli le trammetterebbe loro
da Acri, e ch’essi terrebbono per sigurtà di pagamento
li malati ch’erano in Damiata, colle ballestre,
lo armamento, gl’ingegni, il carrìno e le
carni salate sino a che il Re, inviando a cherère
tutto ciò, inviasse loro tutto insieme le diretane
due cento milia lire dette di sovra. Il sacramento
che doveva esser fatto tra il Re e gli Almiranti fu
divisato. E tale fu quello degli Almiranti che nel
caso ch’elli non tenessono al Re loro convenzioni
e promesse, ch’ellino stessi volevano essere in così
onìti e disonorati come quelli che per suo peccato
andavano in pellegrinaggio a Macometto la testa
tutta nuda, e come colui che, lassata la donna sua,
la riprendeva appresso. Ed in questo secondo caso,
nullo non poteva, secondo la legge di Macometto,
lasciare la donna sua e poi riprenderla, avanti che
elli avesse veduto alcun altro a giacersi con lei. Finalmente
il terzo saramento era ch’ellino fussero
disonorati e disonestati come il Saracino che mangiasse
la carne del porco. E ricevve il Re li saramenti
detti di sovra per ciò che Maestro Nicola
d’Acri, che ben sapeva di lor fazioni, gli disse che
più grandi saramenti non potevano essi fare.
</p>

<p>
<span class="pagenum" id="Page_151">[151]</span>
</p>

<p>
Quando gli Almiranti ebbero giurato, elli fecero
scrivere e diedero al Re il saramento ch’e’ volevano
che facesse, il quale fue tale per lo consiglio
di alcun cristiano rinegato ch’essi avevano. Che
nel caso che il Re non tenesse loro sue promesse e
le convenzioni poste intra loro, ch’elli fusse separato
dalla compagnia di Dio e della sua degna
Madre, dei dodici Apostoli, e di tutti gli altri Santi
e Sante del Paradiso. Ed a quel saramento si accordò
il Re. L’altro era che nel caso che lo Re
non tenesse le dette cose, ch’elli fusse riputato ispergiuro
come il Cristiano che ha rinegato Dio,
e suo battesimo e sua legge, e che in dispetto di
Dio sputa sulla Croce, ed ischiacciala sotto i piedi.
Quando il Re ebbe udito quel saramento, disse che
già nol farebbe egli.
</p>

<p>
Or quando gli Almiranti seppero che il Re non
aveva voluto giurare, nè fare suo saramento in
così a punto come ellino il richerevano, inviarono
essi di verso lui il detto Maestro Nicola d’Acri, a
dirgli ch’essi erano molto malcontenti di lui, e che
avevano a gran dispetto lo aver giurato tutto ciò
che ’l Re avea voluto, e che al presente egli non
volea giurare ciò ch’essi gli richerevano. E il detto
Maestro Nicola disse al Re ch’elli avesse ben per
certano che s’elli non giurava a punto così come
quelli volevano, ch’essi farebbono tagliar la testa a
lui ed a tutte sue genti. A che il Re rispose che essi
ne potevano fare a loro volontà, ma ch’elli amava
troppo meglio morir buon cristiano che di vivere in
corruccio di Dio, di sua Madre e de’ Santi suoi.
</p>

<p>
<span class="pagenum" id="Page_152">[152]</span>
</p>

<p>
Egli ci avea un Patriarca col Re, che era di
Gerusalemme, dell’età di ottant’anni o intorno;
il qual Patriarca aveva altra fiata procacciato lo
assicuramento dei Saracini inverso il Re, ed era
venuto appo esso Re per aiutarlo a sua volta ad avere
sua diliveranza inverso li Saracini. Ora era la
costuma intra Pagani e Cristiani, che quando alcuni
Principi erano in guerra l’uno coll’altro, e
l’uno si moriva domentre ch’eglino avessero mandato
ambasciadori in messaggio l’uno all’altro,
quegli ambasciadori dimoravano in quel caso prigionieri
ed ischiavi, fosse ciò in Pagania od in Cristianità.
E per ciò che il Soldano, che avea dato
sigurtà a quel Patriarca, di cui noi parliamo, era
stato morto, per questa causa dimorò esso prigioniero
dei Saracini altresì bene come noi. E veggendo
gli Almiranti che il re non aveva nulla temenza
di loro minacce, l’uno d’essi disse agli altri
ch’egli era il Patriarca che così consigliava il Re:
perchè seguitò dicendo, che se gli volevan credere,
ch’elli farebbe bene giurarlo, tagliando la testa del
Patriarca, e facendola volare nel grembo d’esso
Re. Di che avvenne che sebbene gli altri Almiranti
non gli tenesser credenza, pur tuttavia presero il
buon uomo del Patriarca, e lo legarono davanti al
Re ad un colonnino le mani dietro il dosso sì strettamente,
che queste gli enfiarono in poco di tempo
grosse come la testa, tanto che il sangue ne isprizzava
in più luoghi. E del male ch’egli addurava,
venìa gridando al Re: Ah! Sire, Sire, giurate arditamente,
perchè io ne prendo il peccato sovra me e
<span class="pagenum" id="Page_153">[153]</span>
sovra mia anima, poichè egli è così che voi avete
il desiderio e la volontà di accompire le vostre promesse
ed il giuramento. Or io non so bene se a la
fine il giuramento fue fatto; ma checchè ne sia, gli
Almiranti si tennero al postutto contenti de’ giuramenti
che il Re e gli altri Signori che là erano
fecer loro.
</p>

<h3 id="cap36-2"><span class="smcap">Capitolo XXXVI.</span>
<span class="smaller">Come fummo fatti scendere a valle sino a Damiata, e come
questa fue resa ai Saracini.</span></h3>

<p>
Ora dovete sapere che quando i Cavalieri della
Halcqua ebbero ucciso il loro Soldano, gli Almiranti
fecero sonare loro trombe e loro nacchere a gran
forza davanti il paviglione del Re. E gli fue detto
che gli Almiranti stessi aveano avuto gran voglia
in loro consiglio di farlo Soldano di Babilonia. Su
di che esso Re mi domandò un giorno s’io pensava
punto ch’elli avrebbe accettato il Reame di Babilonia
se glielo avessono offerto. Ed io gli risposi,
che non sarebbe stato sì folle, visto ch’essi avevano
così tradito ed ucciso il loro Signore. Ma non ostante
ciò, il Re mi disse ch’elli non l’arebbe mica
rifiutato. E sappiate ch’egli non tenne se non a che
gli Almiranti dissero tra loro che il Re era il più
fiero Cristiano ch’essi avessero giammai conosciuto:
e dicevano ciò perchè, quando partiva del suo alloggiamento,
segnava esso innanzi a sè il terreno del
santo segno della Croce, e poi ne segnava altresì
tutto suo corpo. E dicevano li Saracini che se il loro
Macometto avesse loro altanto lasciato soffrire di
<span class="pagenum" id="Page_154">[154]</span>
miscapito, quanto Dio aveva lasciato addurare al
Re, che giammai essi nè l’avrebbon adorato, nè avrebbono
creduto in lui. Tantosto appresso che entro
il Re e gli Almiranti furono fatte, accordate e
giurate le convenzioni, fu appuntato tra loro che a
l’indimane della festa dell’Ascensione di nostro Signore,
Damiata sarebbe renduta agli Almiranti, e
che li corpi del Re e di tutti noi altri prigionieri sarebbono
diliverati. E furono ancorate le nostre quattro
galee davanti il ponte di Damiata, e là fecero
tendere al Re un paviglione perchè vi potesse discendere
ed albergare.
</p>

<p>
Quando venne il giorno posto, intorno l’ora di
Sol levante, Messer Gioffredo di Sergines andò nella
Città di Damiata per farla rendere agli Almiranti:
e tantosto sulla muraglia d’essa Città levaronsi al
vento le armi del Soldano, e v’entrarono dentro li
Cavalieri Saracini, e cominciarono a bere de’ vini
che vi trovarono, talmente che molti tra loro s’inebriaro.
E intra gli altri ne venne uno nella nostra
galea, il quale tirò sua spada tutta sanguinente, e
ci disse ch’egli ne aveva ucciso sei di nostre genti:
il che era una cosa villana a dirsi da un Cavaliere
non che da altri. E sappiate che la Reina, avanti
che render Damiata, fu ritirata nelle nostre navi
con tutte nostre genti, allo infuori de’ poveri malati
ch’e’ Saracini dovean guardare, e renderli al
Re, quando desse loro le dugento mila lire, donde
è fatto sovra menzione: e così l’avevano promesso
e giurato li Saracini: e similmente ci dovevano rendere
gl’ingegni, lo arnese e le carni salate di cui
<span class="pagenum" id="Page_155">[155]</span>
essi punto non mangiano. Ma al contrario la traditrice
canaglia uccise tutti li poveri malati, spezzarono
gl’ingegni e l’altre cose che dovevano guardar
salve, e rendere in tempo e luogo, e di tutto feciono
una catasta e vi misero il fuoco, che fu sì
grande ch’elli vi bastò tutti i giorni del venerdì,
del sabbato, e della domenica seguenti.
</p>

<h3 id="cap37-2"><span class="smcap">Capitolo XXXVII.</span>
<span class="smaller">Come dopo lunga disputazione fummo finalmente diliverati
di prigionia.</span></h3>

<p>
Ed appresso ch’elli ebbero così ucciso o spezzato
tutto, noi altri che dovevamo essere diliverati a
Sole levante, fummo sino a Sole cadente senza bere
nè mangiare, nè il Re, nè alcuno di noi. E furono
gli Almiranti in disputazione gli uni contro gli altri,
e tutti macchinando nostra morte. L’uno degli
Almiranti diceva agli altri: — Signori, se voi e
tutte queste genti che qui siete meco, mi volete
credere, noi uccideremo il Re e tutti questi grandi
personaggi che sono con lui. Perchè allora di qui a
quarant’anni noi non n’avremo a guardarcene,
perciò che e’ loro figliuoli sono ancora minorelli, e
noi abbiamo Damiata, sicchè il possiam fare sicuramente.
Un altro Saracino che l’uomo appellava Scebrecy,
il quale nativo era di Mauritania, diceva al
contrario e rimostrava agli altri che se essi uccidevano
il Re appresso lo aver ucciso il loro Soldano,
sonerebbe per lo mondo che gli Egiziani erano
le genti più malvage e più disleali. E quello Almirante,
che ci voleva fare morire, diceva allo incontro
<span class="pagenum" id="Page_156">[156]</span>
per altre palliate rimostranze, che veramente
s’erano essi mispresi dell’aver ucciso il loro Soldano,
e che ciò era contro il comandamento di Macometto,
che diceva in suo dittato doversi guardare
il Signore come la pupilla dell’occhio; e ne mostrava
il comandamento in uno libro che teneva in sua
mano. Ma, aggiungeva egli: ora ascoltate, Signori,
l’altro comandamento, e voltava adunque il foglio
del libro, ammonendoli che Macometto comanda
che, ad asseveranza della sua fede, si debba uccidere
lo inimico della Legge. E poi diceva per rivenire
alla sua intenza: Or riguardate il male che noi
abbiam fatto d’aver ucciso il nostro Soldano contra
’l comandamento di Macometto, ed ancora il
più gran male che noi faremmo se noi lasciassimo
andare il Re, e non lo uccidessimo, sien qualsivogliano
le sicuranze ch’egli abbia avuto da noi; perchè
egli è desso lo più grande inimico della Legge
di Paganìa. Ed a queste parole a poco presso fu che
la nostra morte non venisse accordata. E da ciò avvenne
che l’uno di quegli Almiranti che ci era contrario,
pensando in suo cuore che ci devessono tutti
far morire, venne sulla riva del fiume, e cominciò
a gridare in saracinesco a quelli che ci conducevano
nella galea, e colla tovaglia, ch’e’ si levò di testa,
loro per di più accennava, e diceva ch’essi ci rimenassero
verso Babilonia. E di fatto fummo disancorati
e risospinti addietro contra monte; donde per
entro noi fu menato un duolo tragrande, e molte
lagrime ne uscirono degli occhi, perchè c’indovinavamo
tutti che ci adducessero a mala morte.
</p>

<p>
<span class="pagenum" id="Page_157">[157]</span>
</p>

<p>
Ma così come Dio volle, il quale giammai non
obblia i suoi servidori, egli fu accordato, intorno a
Sol cadente, in tra gli Almiranti che noi saremmo
diliberati, e ci fecero rivenire verso Damiata, e furon
messe le nostre quattro galee tutto presso il
rivaggio del fiume. Adunque ci femmo a richierere
d’essere messi a terra. Ma i Saracini nol vollero
punto fare sino a che noi avessimo mangiato. E dicevano,
che ciò farebbe onta agli Almiranti di lasciarci
uscire di lor prigioni tutto digiuni. E tantosto
ci ferono venire alcune vivande dall’oste, e
ciò furono de’ bitorzoli di formaggio rincotti al sole,
affinchè i vermini non vi incogliessero, e dell’ova
dure lessate da quattro o cinque giorni; e questi,
per l’onore di nostre persone, li aveano fatti alluminare
sulle coccia in diversi colori.
</p>

<p>
E appresso che ci ebbero così pasciuti, ci sposero
a terra, e noi ne andammo di verso il Re, che
i Saracini ammenavano del paviglione ove lo avean
tenuto, in contro l’acqua del fiume, e ce n’avea
ben venti mila a piè colle spade cinte. Ora avvenne
che nel fiume davanti il Re si trovò una galea di
Genovesi, nella quale non appariva sovra coperta
che un uomo solo; il quale, quando vide che il Re
fu a dirimpetto della sua galea, cominciò egli a fistiare.
E tantosto ecco qui sortire del soppalco della
galea bene ottanta ballestrieri bene arnesati, le loro
ballestre tese, e le frecce suvvi. Il che come videro
i Saracini, cominciaro a fuggire a modo di berbici
spaurate, nè anche col Re ne dimoraro più di due o
tre. Li Genovesi allora gittarono a terra una panchetta,
<span class="pagenum" id="Page_158">[158]</span>
e raccolsero il Re, il Conte d’Angiò suo
fratello che di poi fu Re di Cicilia, Monsignor Gioffredo
di Sergines, Messere Filippo di Nemursio, il
Maliscalco di Francia, il Maestro della Trinità, e
me: e dimorò prigioniero, a guardia de’ Saracini,
il Conte di Poitieri, sino a che il Re avesse loro pagato
le dugento mila lire ch’e’ doveva sborsare avanti
di partire del fiume.
</p>

<h3 id="cap38-2"><span class="smcap">Capitolo XXXVIII.</span>
<span class="smaller">Qui conta come fu lealmente pagato il tanto del riscatto
pattuito, e come femmo vela per Acri di Soria.</span></h3>

<p>
Il sabbato d’appresso l’Ascensione, che fu l’indimane
che noi eravamo stati liberati, vennero
prendere congedo dal Re, il Conte di Fiandra,
il Conte di Soissone e più altri grandi Signori.
Ai quali pregò il Re ch’e’ volesseno attendere sino
a che il Conte di Poitieri suo fratello fusse diliverato.
Ma essi gli risposero ch’egli non era loro possibile,
per ciò che le loro galee erano preste ed apparecchiate
a partire. Ed allora andarono montare
nelle galee ed abbrivarono per venire in Francia.
Ed era con essi il Conte Piero di Bertagna, il quale
era grievemente malato, e non visse più che tre
settimane, e morì sopra mare.
</p>

<p>
Il Re non volle mica lasciare suo fratello il
Conte di Poitieri, ma di presenza volle fare il pagamento
delle dugento milia lire; e si dispose a
fare il detto pagamento il sabbato, e tutta la giornata
della domenica. E davansi li danari al peso
della bilancia, e valeva ciascuna bilancia dieci mila
<span class="pagenum" id="Page_159">[159]</span>
lire. Quando venne la domenica a sera le genti del
Re, che facevano il pagamento, gli mandarono che
lor falliva ben ancora trenta mila lire. E col Re non
ci avea che suo fratello il Conte d’Angiò, il Maliscalco
di Francia, il Maestro della Trinità, e me,
e tutti gli altri erano a fare il pagamento. Allora io
dissi al Re ch’e’ gli valeva meglio pregare al
Comandatore ed al Maliscalco del Tempio ch’essi
gli prestassero le dette trenta mila lire per diliverare
suo fratello. Ma del consiglio ch’io donava al
Re mi riprese il Friere Stefano d’Otricorto che
era Comandatore del Tempio, e mi disse: Sire di
Gionville, il consiglio che voi date al Re non vale
neente, nè si è ragionevole; perchè voi sapete bene
che noi ricevemo le Comandigie a giuramento, e
così senza che ne possiamo dare le entrate fuor a
quelli che ci hanno fatto giurare. E il Maliscalco
del Tempio, pensando di satisfare il Re, gli diceva:
Sire, lasciate in pace le brighe e le tenzoni del Sire
di Gionville e del nostro Comandatore, perchè non
possiamo stornare le entrate nostre senza farci spergiuri.
E sappiate che il Siniscalco vi dice male del
consigliarvi, che se noi non ve le diamo, sì voi le
prendiate: ma ciò non ostante voi ne farete a volontà
vostra, perchè, se ’l farete, noi ce ne rivarremo
sul vostro che avete in Acri. E quando io
intesi la minaccia ch’essi facevano al Re, io gli
dissi, che io ne andrei bene cherendo s’egli il
voleva. Ed egli mi comandò di così fare; perchè
tantosto me ne andai a l’una delle galee del Tempio,
e venni ad un forziere di cui non mi si voleva
<span class="pagenum" id="Page_160">[160]</span>
dare le chiavi, ed io con una scure che vi trovai
feci atto di aprirlo in nome del Re: il che vedendo
il Maliscalco del Tempio, mi fece dar balìa delle
chiavi, ed io aprii il forziere e ne presi la bastanza
dello argento, e lo apportai al Re che molto fu gioioso
della mia venuta. E sì fue fatto ed accompito
il pagamento delle dugento milia lire per la diliveranza
del Conte di Poitieri. E avanti che accompire
il detto pagamento alcuni consigliavano al Re ch’elli
non fesse del tutto pagare li Saracini, prima ch’essi
gli avessero diliverato il corpo di suo fratello: ma
egli rispondeva, poichè in così avea promesso, ch’egli
loro darebbe tutto il danaro avanti che partire
del fiume. E sopra questa parola Messer Filippo di
Monforte disse al Re come avean frodato li Saracini
di una bilancia che valeva dieci mila lire. Donde
esso Re si corrucciò aspramente, e comandò al
detto Messer Filippo, sulla fede che gli doveva come
suo uomo ligio, ch’elli facesse tosto pagare le dette
diece mila lire ai Saracini, se essi ne erano in resto,
poichè diceva ch’egli già non si partirebbe sin che
non fosse accompito il sodamento fatto agli Almiranti.
Molti delle genti vedendo che ’l Re era sempre
in pericolo da Saracini, lo pregavano sovente
ch’elli si volesse ritirare in una galea che lo attendea
in mare, e tanto fecero che pure in fine vi si
trasse, sulla certezza ch’egli d’ogni giuramento
s’era lealmente acchetato. E adunque cominciammo
a navigare sul mare per tempo di notte e vi andammo
bene una lega ardita senza poter nulla dire
l’uno a l’altro, del misagio che noi avevamo di
<span class="pagenum" id="Page_161">[161]</span>
aver lasciato il Conte di Poitieri nella prigione. E
non tardò guari che ecco qui Messer Filippo di Monforte,
che era dimorato a fare il pagamento, il quale
gridò al Re: Sire, Sire, ora attendete vostro fratello
il Conte di Poitieri che se ne viene a voi in
quell’altra galea. Di che il Re cominciò a dire alle
sue genti che colà erano: Or lume, or lume. E tantosto
ci ebbe gran gioia tra noi tutti della venuta
del fratello del Re: e ci ebbe un povero pescatore
che andò dire alla Contessa di Poitieri, ch’esso avea
liberato il Conte delle mani de’ Saracini, ed ella
gli fece donare venti lire di parisini. Ed allora ciascuno
montò in galea e prese il vento.
</p>

<h3 id="cap39-2"><span class="smcap">Capitolo XXXIX.</span>
<span class="smaller">Qui si fa incidenza per contare alquanti fatti che ci avvennero
in Egitto, e che erano stati intralasciati.</span></h3>

<p>
Prima di passar oltre non voglio obbliare alcune
bisogne che arrivarono in Egitto immentre che noi
ci eravamo. E primieramente vi dirò di Monsignore
Messer Gualtiero di Castillione, del quale udii
parlare ad un Cavaliere che lo avea veduto in una
ruga presso Kasel, là ove il Re fu preso; e si diceva
ch’elli aveva sua spada tutta nuda in pugno,
e quando e’ vedeva li Turchi passare per quella ruga,
ed elli correa loro sopra e li cacciava a grandi colpi
davanti a lui; perchè avveniva che in questa caccia
li Saracini, traendogli così davanti come di dietro,
lo covrivano tutto di verrettoni. E mi diceva quel
Cavaliero che, quando Messer Gualtiero li aveva
così cacciati, ch’elli si disferrava delle verrette che
<span class="pagenum" id="Page_162">[162]</span>
lo mordevano, e si armava di ricapo. E fu là lungo
tempo così combattendo, e lo vide più volte sollevarsi
sulle staffe gridando: A Castillione, Cavalieri!
e: Ove sono i miei prodi? Ma non vi se ne trovava
pur uno. Ed uno giorno appresso, come io era collo
Ammiraglio delle galee, m’inchiesi a tutte sue genti
d’arme, s’egli ci avea nullo che ne sapesse dire
alcune novelle. Ma io non ne potei giammai savere
neente, fuori a una volta ch’io trovai un Cavaliere
che avea nome Messer Giovanni Frumonte, il quale
mi disse che, quando ammenavanlo prigioniere, elli
vide un Turco montato sul cavallo di Messer Gualtieri
di Castillione, e che il cavallo avea la colliera
tutta sanguinente; ed egli gli domandò cosa fosse
divenuto il Cavaliere a chi era il cavallo. E il Turco
gli rispose ch’esso gli avea tagliata la gorgia tutto
di sopra ’l suo cavallo, di che esso cavallo era in
così sanguinoso, e imbruttito.
</p>

<p>
Vi dirò anche ch’elli ci avea un molto valente
uomo in nostra oste, che avea in nome Messer Giacomo
del Castello Vescovo di Soissone, il quale
quando vide che noi ne rivenivamo verso Damiata,
e che ciascuno se ne volea ritornare in Francia,
amò meglio nel suo gran cuore di rimanere a dimorare
con Dio, che rivedere il luogo dove era nato;
e s’andò soletto a gittare didentro i Turchi, come
s’egli li avesse voluti combattere tutto solo: ma
tantosto l’inviarono a Dio, e lo misero nella compagnia
de’ Martiri, perch’essi lo uccisono in poco d’ora.
</p>

<p>
Un’altra cosa vidi, in quella che ’l Re attendeva
sul fiume il pagamento ch’elli facea fare per
<span class="pagenum" id="Page_163">[163]</span>
riavere suo fratello il Conte di Poitieri; e questa fu
che venne al Re un Saracino molto bene abbigliato,
e molto bell’uomo a riguardare. E presentò al Re
del lardo strutto in orciuoli, e dei fiori di diverse
maniere, i quali erano molto odoranti, e gli disse:
ch’egli erano i figliuoli di Nazac Soldano di Babilonia
ch’era stato ucciso, che gli facevano il presente.
Quando il Re udì quel Saracino parlar francesco,
gli domandò chi glielo aveva sì bene appreso.
Ed egli rispose che esso era Cristiano rinegato. E
incontinente il Re gli disse, ch’e’ si tirasse a parte
e al tutto fuori di sua presenza, poichè non gli sonerebbe
più motto. Allora, trattolo disparte, lo inchiesi
come egli avea rinegato, e donde era. E quel
Saracino mi disse ch’egli era nato di Provino, e
venuto in Egitto col fu Re Giovanni, ch’era maritato
in Egitto e che vi avea di molti beni. Ed io gli
soggiunsi: E non sapete voi a bastanza che, se moriste
in tal punto, voi discenderete tutto dritto in
inferno, e vi sarete dannato per sempre? Ed egli
mi rispose: che certo sì, e che sapea bene com’egli
non ci fosse legge migliore di quella de’ Cristiani;
ma, parlò egli: io temo, se riedessi verso voi, la
povertà ove sarei, e gl’infami rimprocci che l’uomo
mi darebbe tutto il lungo della mia vita, appellandomi
Rinegato, Rinegato. Pertanto io amo meglio
vivere a mio agio e ricco, che divenire in tal punto.
Ed io gli rimostrai ch’egli valeva troppo meglio
temere l’onta di Dio e quella di tutto il mondo,
quando, al finale Giudicamento, tutti misfatti saranno
manifestati a ciascuno, e poi appresso essere
<span class="pagenum" id="Page_164">[164]</span>
dannati senza ritorno. Ma tutto ciò non mi servì di
niente, ed anzi se ne partì da me, ed unqua più
non lo vidi.
</p>

<h3 id="cap40-2"><span class="smcap">Capitolo XXXX.</span>
<span class="smaller">Di ciò che avvenne in Damiata alla buona Dama Madonna
la Reina.</span></h3>

<p>
Qui davanti avete udito le grandi persecuzioni
e miserie che ’l buon Re San Luigi e tutti noi abbiamo
sofferte ed addurate oltre mare. Ora anche
sappiate che la Reina, la buona Dama, non ne iscapolò
punto senza averne la parte sua, e ben aspra
al cuore, siccome udirete qui appresso. Perchè tre
giorni avanti ch’ella partorisse, le vennero le amare
novelle che ’l Re suo buon barone era preso. Delle
quali novelle ella ne fu così turbata in suo corpo,
ed a sì grande misagio, che senza posa in suo dormire
le sembrava che tutta la camera fusse piena
di Saracini venuti per ucciderla, e senza fine gridava:
a l’aiuto a l’aiuto, là dove anche non c’era
anima. E di grande paura che il frutto ch’ella portava
non ne perisse, faceva durare tutta notte un
Cavaliero al piede del suo letto senza dormire. Il
qual Cavaliero era provato ed antico di ottant’anni
e più: ed a ciascuna fiata ch’ella isgridava, ed egli
la tenea per mezzo le mani, e le diceva: Madonna
la Reina, state, io sono con voi, non aggiate paura.
E avanti che la buona Dama, infantando, si dovesse
giacere, ella fece vuotar la camera de’ personaggi
che vi erano, fuor che di quel vecchio Cavaliere, e
quando fu sola con lui, gli si gittò innanzi a ginocchi,
<span class="pagenum" id="Page_165">[165]</span>
e lo richiese che le donasse un dono. E il Cavaliere
glielo ottriò per suo sagramento. E la Reina
gli va dire: Sir Cavaliere, io vi richieggo sulla fede
che voi m’avete donata, e per la fede che dovete
al Re mio e vostro Signore, che se i Saracini prendessono
Damiata, durante il tempo di mio giacere,
che voi mi tagliate il capo avanti ch’essi possano
toccare al mio corpo. E il Cavaliere con sereno viso
le rispose, ch’egli molto volentieri il farebbe, e che
già avea avuto in pensiero di così fare se il caso
fosse accaduto.
</p>

<p>
Nè tardò guari che la Reina isgravossi nel detto
luogo di Damiata d’un figliuolo ch’ebbe in nome
Giovanni, ed in suo sovranome Tristano, per ciò
ch’egli era nato in tristezza ed in povertà. E il
proprio giorno ch’ella isgravossi, fulle detto che
tutti quelli di Pisa e di Genova, e tutta la povera
Comune che era nella Città, se ne volevano fuggire
e lassare il Re. E la Reina li fece venire davanti
il suo letto e loro domandò e disse: Signori,
per la Dio mercè vi supplico ch’egli vi piaccia non
abbandonar mica questa Città, perchè voi sapete
bene che Monsignore lo Re, e tutti coloro che sono
con lui sarebbono tutti perduti: e tuttavia s’egli
non vi viene a piacere di così fare, almeno aggiate
pietà di questa povera cattiva Dama che costì giace,
e vogliate tanto attendere ch’ella sia rilevata.
E coloro le rispuosono, ch’egli non era possibile,
e ch’essi morrebbono tutti di fame in così fatta
cittade. Ed ella loro rispose ch’e’ già non vi morrebbon
di fame, e ch’ella farebbe accattare tutta la
<span class="pagenum" id="Page_166">[166]</span>
vittovaglia che si potrebbe trovare nella cittade,
e ch’ella li terrebbe oggimai alle spese del Re. E
così le convenne fare, e fece comprare di vittovaglia
ciò ch’uomo ne potè trovare, ed in poco
di tempo, avanti il suo rilevamento le costò trecensessanta
mila lire e più per nodrire quelle
genti; e ciò non ostante convenne alla buona
Dama levarsi avanti il suo termine, e ch’ella
andasse ad attendere nella Città d’Acri, per ciò
che bisognava rilasciare Damiata ai Turchi ed ai
Saracini.
</p>

<h3 id="cap41-2"><span class="smcap">Capitolo XXXXI.</span>
<span class="smaller">Qui dice il conto come ’l Re sofferse disagio in nave, e
come io ebbi in Acri molte tribolazioni.</span></h3>

<p>
Dovete anche sapere che sebbene il Re avesse
sofferto molto di male, ancora quand’egli entrò
nella sua nave, le genti sue non gli avevano niente
apparecchiato, come di robbe, letto, sdraio, nè altro
bene o conforto alcuno; ma gli convenne giacere
per sei giorni sulle materassa, sino a ciò che
fussimo in Acri. E non aveva il Re nullo abbigliamento
che due robbe che il Soldano gli avea fatto
tagliare, le quali erano di sciamito nero foderate di
vajo e di piccol grigio, con bottoni d’oro a fusone.
Immentre che noi fummo sovra mare e che andavamo
in Acri, io mi sedeva sempre appresso il Re,
perciò che era malato. Ed allora mi contò elli come
era stato preso, e come avea poscia procacciato la
sua redenzione e la nostra per lo aiuto di Dio. E
similmente gli venni io contando come era stato
<span class="pagenum" id="Page_167">[167]</span>
preso sull’acqua, e come un Saracino m’avea salvato
la vita: sul che il Re mi diceva che grandemente
era tenuto a Nostro Signore, quando elli mi
avea stratto di così greve pericolo. Ed intra l’altre
cose il buon santo Re lamentava a meraviglia la
morte del Conte d’Artese suo fratello, perchè un
giorno domandò che facesse l’altro suo fratello il
Conte d’Angiò, e si dolse ch’egli non gli tenesse
mai altrimenti compagnia, tuttocchè elli fussono
insieme in una galea. Rapportarono allora al Re
ch’egli giucava alle tavole con Messer Gualtiero
di Nemorso. E quand’ebbe ciò inteso, si levò egli,
e, vagellando per la grande fievolezza di malattia,
cominciò ad andare, e quando fu sopra loro, prese
i dadi e le tavole, e tutto gittò in mare, e si corrucciò
fortemente al fratello di ciò ch’egli s’era sì
tosto preso a giucare ai dadi, e che altrimenti non
gli sovvenìa più della morte di suo fratello il Conte
d’Artese, nè de’ perigli da’ quali Nostro Signore
graziosamente li aveva diliberati. Ma Messer Gualtiero
di Nemorso ne fu il meglio pagato, perchè il
Re gittò tutti i danari suoi ch’egli vide sul tavolieri,
appresso i dadi e le tavole, in mare.
</p>

<p>
E qui diritta voglio io ben raccontare alcune
grandi persecuzioni e tribolazioni che mi sovvennero
in Acri, delle quali i due, in chi aveva perfetta
fidanza, mi diliverarono; ciò furo Nostro Signore
Iddio e la benedetta Vergine Maria. E ciò
dico io a fine d’ismuovere coloro che l’intenderanno
ad avere altresì perfetta fidanza in Dio, e pazienza
nelle loro avversità e tribolazioni, ed elli
<span class="pagenum" id="Page_168">[168]</span>
âterà loro così come ha fatto a me molte fiate. Or
dunque diciamo, siccome allora che ’l Re giunse in
Acri quelli della cittade lo vennero ricevere sino
alla riva del mare con loro processioni a gioia e
passa gioia. E ben tosto il Re m’inviò cherère, e
mi comandò espressamente, su quel tanto ch’io avea
caro suo amore, ch’io dimorassi a mangiare
con lui sera e mattina, sin ch’egli avesse avvisato
se noi ne anderemmo in Francia, o dimoreremmo
colà. Io fui alloggiato presso il Curato di Acri, là
ove il Vescovo di detto luogo m’avea statuito lo
alloggiamento, e là io caddi grievemente malato:
e di tutte mie genti non mi rimase un valletto solo,
chè tutti dimoraro al letto malati come me. E non
ci avea anima che mi riconfortasse d’una sol volta
a bere; e per meglio allegrarmi tutti i giorni io vedeva
per una finestra ch’era nella mia camera, apportare
ben venti corpi morti alla Chiesa per interrarli:
e quando io ne udia cantare <i>Libera me</i>,
mi prendea a plorare a calde lagrime, in gridando
a Dio mercè, e che suo piacer fosse il guardar me
e le mie genti di quella fiera pistolenza che vi regnava;
e così graziosamente Egli fece.
</p>

<h3 id="cap42-2"><span class="smcap">Capitolo XXXXII.</span>
<span class="smaller">Come ’l Re tenne consiglio del ritornare in Francia o del
rimanere in Terra Santa, e come s’attenne al rimanere.</span></h3>

<p>
Tantosto appresso il Re fece appellare i suoi
fratelli e ’l Conte di Fiandra, e tutti gli altri gran
personaggi che avea con lui a certo giorno di domenica.
E quando tutti furono presenti, egli loro
<span class="pagenum" id="Page_169">[169]</span>
disse: Signori, io v’ho fatto cherère per dire a voi
delle novelle di Francia. Egli è vero che Madama
la Reina mia madre mi ha mandato ch’io me
ne venga frettolosamente, che ’l mio Reame è in
grande periglio, perchè non ho pace nè tregua
col Re d’Inghilterra. Ed egli è vero altresì che
le genti di questa terra mi vogliono guardare dello
andarmene, dicendo che s’io me ne vo, adunque
la loro terra sarà perduta e distrutta, e ch’essi se
ne verranno tutti appresso me. Pertanto vi prego
che ci vogliate propensare, e che dentro otto giorni
me ne rendiate risposta.
</p>

<p>
La domenica seguente tutti ci presentammo davanti
’l Re per donargli risposta di ciò ch’elli ci avea
incaricato dirgli, intorno la sua andata, o la
sua dimorata. E portò per tutti la parola Monsignore
Messer Guido Malvicino, e disse così: Sire,
i Monsignori vostri fratelli, e gli altri personaggi
che qui sono, hanno riguardo al vostro Stato, ed
hanno conoscenza che voi non avete punto podere
di dimorare in questo paese all’onore di Voi ed al
profitto del Reame vostro. Perchè in primiero luogo
di tutti vostri Cavalieri che ammenaste in Cipri,
di due mila ottocento, egli non ve ne è anche
dimorato un centinaio. Per altra parte Voi non avete
punto di abitazione in questa terra, ed altresì
vostre genti non hanno punto nullo danaio. Perchè
tutto considerato e propensato, tutti insieme vi
consigliamo che Voi andiate in Francia a procacciare
genti d’arme e danari, perchè rifornitovene
possiate sollicitamente rivenire in questo paese per
<span class="pagenum" id="Page_170">[170]</span>
vendicanza prendervi degl’inimici di Dio e di sua
Legge.
</p>

<p>
Quando il Re ebbe udito il consiglio di Messer
Guido, egli non fu punto contento di ciò, anzi dimandò
in particolare a ciascuno ciò che ben gli
sembrava di questa materia, e primieramente al
Conte d’Angiò, al Conte di Poitieri, al Conte di
Fiandra, e agli altri gran personaggi, i quali erano
davanti a lui, li quali tutti risposero ch’essi erano
dell’opinione di Messer Guido Malvicino. Ma ben
fu costretto il Conte di Giaffa, che aveva delle castella
oltre mare di dire la sua opinione in questo
affare; il quale, appresso il comandamento del Re,
disse che la sua opinione era che, se il Re poteva
tenere alloggiamento in campo, sarebbe stato di
suo grande onore il dimorare, più che il ritornarsene
così a maniera di vinto. Ed io ch’era a punto
il quattordicesimo là assistente, risposi alla mia
volta, che teneva l’opinione del Conte di Giaffa. E
dissi per mia ragione, correr voce che ’l Re non
aveva ancor messo nè impiegato alcun danaro di
suo tesoro, ma che avea solamente dispeso quello
de’ Maestri Cherci delle sue finanze; e che per
ciò esso Re doveva inviare a cherère nei paesi
della Morea e d’oltre mare, Cavalieri e genti d’armi
a buon numero, e che quando s’udrà dire ch’egli
largheggia di gaggi, avrà tantosto ricovrato
genti da tutte parti, perchè potrà esso Re diliverare
tanti poveri prigionieri, che sono stati presi
al servigio di Dio e suo, che giammai non usciranno
di lor prigioni s’egli se ne va senz’altro così.
<span class="pagenum" id="Page_171">[171]</span>
E sappiate che della mia opinione non fui io mica
ripreso, ma molti si presero a piangere, perchè
non ci avea guari colui, il quale non avesse alcuno
de’ suoi parenti cattivo nelle prigioni de’ Saracini.
Appresso me, Monsignor Guglielmo di Belmonte
disse che la mia opinione era assai buona, e ch’e’
s’accordava a ciò ch’io avea detto. Appresso queste
cose, e che ciascuno ebbe ordinatamente risposto,
il Re fu tutto turbato per la diversità delle
opinioni di suo Consiglio, e prese termine d’altri
otto giorni per dichiarare ciò ch’elli ne vorrebbe
fare. Ma ben dovete sapere, che quando noi fummo
fuori della presenza del Re, ciascuno de’ Signori
mi cominciò ad assalire, e mi diceva per dispetto
ed invidia: Ah! certo il Re è folle, s’egli
non crede a voi, Sire di Gionville, per disopra
tutto il Consiglio del Reame di Francia. Ed io me
ne tacqui, e stetti chiotto e pacioso.
</p>

<p>
Tantosto le tavole furono messe per andare a
mangiare. Aveva sempre il Re in costume di farmi
sedere alla sua tavola, se i fratelli suoi non vi fussono,
ed anche usava in mangiando dirmi sempre
alcuna cosa. Ma in quell’ora unqua motto non mi
sonò, nè volse il viso verso di me. Allora mi pensai
ch’elli fusse mal contento di me, perciò che aveva
detto ch’e’ non avea ancora dispeso di suo
tesoro, e che ne dovea dispendere largamente. Ed
in così, com’elli ebbe reso grazie a Dio appresso suo
desinare, io m’era ritirato ad una finestra ferrata
ch’era presso il capezzale del letto del Re, e teneva
le braccia passate per le barricelle dell’inferrata
<span class="pagenum" id="Page_172">[172]</span>
tutto pensivo: e diceva in mio cuore ch’ove il Re se
n’andasse a questa fiata in Francia, che io men’andrei
verso il Principe d’Antiochia, il quale era di
mio parentado. Ed in così com’io era in tale pensiero,
il buon Re si venne ad appoggiare sulle mie
spalle, e mi tenea la testa per di dietro alle sue due
mani. Ed io feci stima che fusse Monsignor Filippo
di Nemorso che m’avea fatto troppo di noia quella
giornata per lo consiglio ch’io avea donato; e cominciai
a dirgli: Lasciatemi in pace Messer Filippo,
in mala avventura che vi colga. E tornai il viso,
ed il Re mi vi passò sovra le mani, e tantosto io
seppi bene ch’elle erano le mani del Re ad uno smeraldo
che aveva al dito, e me ne ismossi confuso
come colui ch’avea mal parlato. E il Re mi fece dimorare
tutto chiotto e poi mi va a dire: Venite qua,
Sire di Gionville, come siete voi stato sì ardito di
consigliarmi, contro tutto il Consiglio dei grandi
personaggi di Francia, voi che siete giovine uomo,
che io deggia dimorare in questa terra? Ed io gli
risposi, che s’io lo aveva ben consigliato, ed egli
credesse al mio consiglio; se male, non vi credesse
punto e lo rifiutasse. Allora elli mi domandò, s’egli
dimorasse, s’io vorrei dimorare con esso lui: Ed io
risposi, che sì certamente, fosse ciò a mio spendio
o all’altrui. Ed allora il Re mi disse che buon grado
mi sapeva di ciò ch’io gli avea consigliato la dimoranza,
ma che non lo dicessi a nessuno. Donde per
tutta quella settimana io fui sì gioioso di ciò che
m’avea detto, che nullo male più mi gravava, e mi
difendeva arditamente contro gli altri Signori che
<span class="pagenum" id="Page_173">[173]</span>
me ne assalivano. E sappiate che l’uomo appella i
paesani di quella terra <i>Pullani</i><a class="tag" id="tag79" href="#note79">[79]</a>, e fu avvertito
Messer Piero d’Avallone, che era mio cugino, che
mi si dava per istrazio un siffatto appellativo, perch’io
aveva consigliato al Re la sua dimora coi Pullani.
Perchè esso mi mandò ch’io me ne difendessi
contro i linguardi, e dicessi loro ch’io amava meglio
esser Pullano che Cavalier ricreduto com’essi
erano.
</p>

<p>
Passata la settimana e venuta l’altra domenica,
tutti ritornammo di verso il Re, e quando noi fummo
presenti, egli cominciò a segnarsi del segno della
Croce, soggiugnendo che ciò era lo insegnamento di
sua Madre, la quale gli aveva appreso che qualora
volesse qualche parola dire ch’egli così facesse, ed
invocasse lo aiuto di Dio e dello Spirito Santo; e
tali furono le parole del Re: Signori, io ringrazio
voi che mi avete consigliato d’andarmene in Francia,
e parimente ringrazio voi che mi consigliaste
ch’io dimorassi in questo paese. Ma mi sono dappoi
avvisato che, quando io dimorassi, non per ciò
il mio Reame ne sarebbe in maggior periglio, perchè
Madama la Reina mia Madre ha assai genti
per difenderlo; ed ho altresì avuto riguardo al detto
dei Cavalieri di questo paese, i quali affermano, che
s’io mi metto in via, il Reame di Gerusalemme sarà
perduto, perciocchè non vi dimorerà nullo appresso
la mia partenza. Pertanto ho io fatto stima che
son qui venuto per guardare esso Reame di Gerusalemme
<span class="pagenum" id="Page_174">[174]</span>
dall’essere interamente conquiso, e non
punto per lasciarlo perdere, talchè, Signori, io vi
dico, che se v’ha tra voi tutti chi voglia dimorar
meco, si dichiari arditamente, ed a questi io prometto
che donerò tanto, che la coppa sarà loro non
mia<a class="tag" id="tag80" href="#note80">[80]</a>, ed altresì facciano quelli che non vorranno
dimorare, e dalla parte di Dio possano essi compiere
il lor volere. Appresso queste parole, molti ce
n’ebbe d’isbaìti, e che cominciarono a piangere a
calde lagrime.
</p>

<h3 id="cap43-2"><span class="smcap">Capitolo XXXXIII.</span>
<span class="smaller">Come ’l Re tenne a suo spendio me e la mia bandiera sino
al tempo di Pasqua a venire.</span></h3>

<p>
Dopo che ’l Re ebbe dichiarato la sua volontà,
e che sua intenzione era di dimorar là, elli ne lasciò
venire in Francia i suoi fratelli. Ma io non so
punto bene se ciò fu a loro richiesta, o per la volontà
del Re, e fu al tempo intorno alla San Giovanni
Battista.<a class="tag" id="tag81" href="#note81">[81]</a> E tantosto appresso che i suoi
fratelli furono partiti da lui per venirne in Francia,
il Re volle sapere come le genti, ch’erano dimorate
con lui, aveano fatto diligenza di ricovrar genti
d’arme. E il giorno della festa di Monsignor Santo
Jacopo, di cui io era stato pellegrino per lo gran
bene ch’e’ m’avea fatto, dopo che ’l Re, la messa
udita, s’era ritratto in sua camera, appellò de’ suoi
principali di consiglio, ciò furono Messer Piero
<span class="pagenum" id="Page_175">[175]</span>
Ciambellano, che fu il più leale uomo e il più dritturiere
ch’io vedessi unqua nella magione del Re,
Messer Gioffredo di Sergines il buon Cavaliero, Messer
Gille il Bruno il buon produomo, e le altre genti
di suo Consiglio, colle quali era altresì il buon produomo
a chi il Re avea donato la Connestabilìa di
Francia appresso la morte di Messer Imberto di
Belgioco. E loro domandò ’l Re quali genti e qual
numero essi avevano ammassato per rimetter su il
suo esercito, e siccome scorrucciato diceva loro:
Voi ben sapete ch’egli ha un mese, o intorno,
ch’io vi dichiarai che la mia volontà era di rimanere,
e non ho ancora udito alcune novelle che
voi abbiate fatto arma di Cavalieri nè d’altre genti:
così fu che gli rispose Messer Piero Ciambellano
per tutti gli altri: Sire, se noi non abbiamo ancora
fatto niente di ciò, egli è per non potere;
poichè senza falta ciascuno si fa sì caro, e vuol
guadagnare sì gran prezzo di gaggi, che noi non
oseremmo prometter loro di dare ciò ch’essi dimandano.
E il Re volle savere a chi essi aveano
parlato, ed anche chi erano coloro i quali domandavano
sì grossi gaggi. E tutti risposero che era
io, e che non voleva star contento alla mezzolanità.
Ed io udiva tutte queste cose istando nella
camera del Re, e ben sappiate che gli dicevano tali
parole di me le genti sunnominate di suo Consiglio,
per ciò che gli avea consigliato, contro la loro opinione,
ch’elli dimorasse, e che del ritornare in
Francia non fosse niente. Allora mi fece appellare il
Re, e tantosto andai a lui, e me gli gittai davanti
<span class="pagenum" id="Page_176">[176]</span>
a ginocchi; ed elli mi fece levare e sedere;
e quando fui assiso, mi va a dire: Siniscalco, voi
sapete bene ch’io ho sempre avuto fidanza in voi,
e vi ho tanto amato, e tuttavolta le mie genti
m’han rapportato che voi siete sì duro ch’essi non
vi possono contentare di ciò che vi prometton di
gaggi, or come è ciò? Ed io gli risposi: Sire, io
non so a punto ciò ch’essi vi rapportino, ma quanto
è di me, s’io dimando buon salario, non ne
posso altro; perchè voi sapete bene che quando fui
preso sull’acqua, allora io perdei quanto che avea,
senza che mi dimorasse nulla dal corpo in fuori,
e per ciò non potrei io intertenere mie genti a poco
di cosa. E ’l Re mi domandò quanto io voleva avere
per la mia compagnia sino al tempo di Pasqua a venire<a class="tag" id="tag82" href="#note82">[82]</a>,
che erano li due terzi dell’annata. Ed io gli
dimandai due mila lire. Or mi dite, parlò il Re, avete
qualche Cavaliero con voi? Ed io gli risposi:
Sire, ho fatto dimorare Messer Piero di Pontemolano
ed altri due Banneretti, che mi costano quattrocento
lire ciascuno. E allora contò il Re sulle
sue dita, e mi disse: Sono dunque milla e dugento
lire che vi costeranno i vostri Cavalieri e lor genti
d’arme. Al che soggiunsi: Or riguardate pertanto,
Sire, s’egli non farà d’uopo di ben ottocento lire
per montarmi di arnesi e cavalli, e per dare a mangiare
ai miei Cavalieri sino al tempo di Pasqua? Allora
il Re disse alle genti di suo Consiglio ch’egli non
vedeva punto in me d’oltraggio nè di dismisura,
e mi va a dire, ch’elli mi riteneva a suo spendio.
</p>

<p>
<span class="pagenum" id="Page_177">[177]</span>
</p>

<h3 id="cap44-2"><span class="smcap">Capitolo XXXXIV.</span>
<span class="smaller">Di tre Imbasciate che vennero al Re in Acri.</span></h3>

<p>
Tantosto appresso non tardò guari che lo Imperatore
Federigo di Lamagna inviò un’Ambasciata
di verso il Re, e per sue lettere di credenza diceva
commente elli andava a scrivere al Soldano di Babilonia,
di cui mostrava ignorare la morte, sì ch’elli
credesse alle genti sue che inviava verso di lui, e,
che ad ogni modo liberasse il Re, e’ Crociati di cattivitade.
E molto bene mi sovviene come alquanti
dissero che punto non avrebbon voluto che l’Ambasciata
di quello Imperador Federigo li avesse trovati
tuttavia prigionieri; perchè essi si dubitavano
che ciò facesse quell’Imperadore per farci sostenere
più strettamente e per meglio ingombrarci.
Ma quando essi ci ebbero trovati diliveri ritornarono
prestamente verso il loro Signore.
</p>

<p>
Parimente appresso quell’Ambasciata, venne al
Re l’Ambasciata del Soldano di Damasco sino in
Acri, e per quella esso Soldano si lagnava degli Almiranti
di Egitto ch’aveano ucciso il Soldano di
Babilonia, il quale era suo cugino; e gli prometteva
che se il volea soccorrere contro di loro, che elli
gli rilascierebbe il Reame di Gerusalemme ch’esso
tenea. Il Re rispose alle genti del Soldano, si ritirassono
ai loro alloggiamenti, ed esso di breve farebbe
risposta a ciò che il Soldano gli mandava; e
così se ne andarono a prendere stanza. E subito appresso
ch’essi furono alloggiati, il Re trovò in suo
Consiglio, ch’egli invierebbe la risposta al Soldano
<span class="pagenum" id="Page_178">[178]</span>
di Damasco per mezzo di un proprio messaggere, e
trametterebbe con essi un Religioso, che avea nome
Frate Ivo il Bretone, il quale era dell’Ordine
de’ Fratelli Predicatori. E tantosto fue fatto venire
Frate Ivone, e il Re inviollo verso gli Ambasciadori
del Soldano a dire che ’l Re voleva ch’e’ se n’andasse
con loro a Damasco per rendere la risposta ch’esso
Re inviava al Soldano, e ciò perch’egli intendeva
e parlava il saracinesco. E così puntualmente fece
il detto Fra’ Ivo. Ma ben voglio qui raccontare una
cosa che udii dire al medesimo Frate, la quale è
che, andandosene dalla magione del Re allo alloggiamento
degli Ambasciadori del Soldano, trovò
per mezzo la ruga una femmina molto antica, la
quale portava nella sua mano destra una scodella
piena di fuoco, e nella mano sinistra una fiala piena
d’acqua. E Frate Ivo le domandò: Femmina,
che vuoi tu fare di questo fuoco e di quella acqua
che tu porti? Ed ella gli rispose che del fuoco volea
bruciare il paradiso, e dell’acqua voleva stutare
lo inferno, affinchè giammai non ne fusse più nè
dell’uno nè dell’altro. E ’l Religioso le domandò,
perchè ella diceva tali parole. E colei gli rispose:
Per ciò ch’io non voglio mica che nullo faccia
giammai bene in questo mondo per averne il Paradiso
in guiderdone, nè così che nullo si guardi di
peccare per iscuriccio del fuoco infernale. Ma ben lo
dee uom fare per lo intiero e perfetto amore che noi
debbiamo avere al nostro creatore Sire Iddio, il quale
è lo bene sovrano, e che ci ha amato tanto ch’elli
s’è sottomesso a morte per nostra redenzione, e
<span class="pagenum" id="Page_179">[179]</span>
per detergere lo peccato del nostro archiparente
Adamo, e così menarci a salvezza.
</p>

<p>
Infrattanto come lo Re soggiornò in Acri vennero
di verso lui li Messaggeri del Principe de’ Beduini,
che si appellava il Vecchio della Montagna.
E quando il Re ebbe udito sua messa al mattino,
elli volle udire ciò che li detti messaggeri avevano
in loro mandato, ed essi venuti davanti il Re, furono
fatti assedere per dire il messaggio; e cominciò
un Almirante che là era di domandare al Re
s’elli conosceva punto Messere il Principe della
Montagna. E lo Re gli rispose, che no, perchè,
non l’aveva visto giammai, ma bene aveva udito
parlare di lui. E lo Almirante disse al Re: Sire,
poi che voi avete udito parlare di Monsignore, io
mi meraviglio molto che voi non gli abbiate inviato
tanto del vostro che voi ne aggiate fatto
un vostro amico, in così che fanno lo Imperadore
di Lamagna, il Re d’Ungheria, il Soldano
di Babilonia, e più altri Re e Principi grandi, tutti
gli anni, per ciò ch’essi conoscono bene che senza
lui essi non porriano durare nè vivere, se non
tanto ch’elli piacerebbe a Monsignore; e per ciò
ci ha inviati elli di verso voi, per dire ed avvertirvi
che ne vogliate fare così, o per lo meno
che lo facciate tener quieto del tributo ch’elli deve
ciascun anno al Gran Maestro del Tempio, ed allo
Spedale, e ciò facendo egli si terrà a pagato da voi.
Ben dice Monsignore che s’elli facesse uccidere il
Maestro del Tempio o dello Spedale, che tantosto
e’ ce n’arebbe un altro altresì buono, e per ciò non
<span class="pagenum" id="Page_180">[180]</span>
vuole elli mica mettere sue genti in avventura di
periglio, ed in luogo dove non vi saprebbe niente
guadagnare. Il Re loro rispose ch’e’ si consiglierebbe,
e ch’essi rivenissero sulla sera di verso lui,
ed allora ne renderebbe risposta.
</p>

<p>
Quando si venne al vespro, e ch’elli furono rivenuti
davanti il Re, essi trovarono con lui il Maestro
del Tempio da una parte, e il Maestro dello
Spedale dall’altra. Allora il Re disse loro che di
ricapo dicessero il loro caso e il dimando che avean
fatto al mattino. Ed essi rispuosono ch’e’ non
erano punto consigliati di dirli ancora una fiata,
fuorchè davanti quelli stessi ch’erano presenti al
mattino. E allora li Maestri del Tempio e dello Spedale
loro comandarono fieramente ch’essi li dicessero
ancora una fiata. E lo Almirante obbedì ripetendo
ciò ch’avea detto al mattino davanti ’l Re
tutto così com’è contenuto di sopra. Appresso la
qual cosa li Maestri disser loro in saracinesco che
venissero al mattino a parlare con essi, e che n’avrebbono
tutt’insieme la risposta del Re. Perchè
al mattino quando furono davanti li gran Maestri
suddetti, questi loro dissero, che molto follemente
e troppo arditamente il loro Sire avea mandato al
Re di Francia tali cose e tanto dure parole, e che
se non era per l’onore del Re, e per ciò ch’elli
erano venuti davanti a lui come messaggeri, li farebbono
essi tutti annegare e gittar nel cupo del
mare d’Acri in dispetto del loro Signore. Perchè
vi comandiamo, soggiunsero li Gran Maestri, che
voi ve ne ritorniate verso il vostro Signore, e che
<span class="pagenum" id="Page_181">[181]</span>
dentro quindici giorni apportiate al Re lettere del
vostro Principe, per le quali esso Re sia contento di
lui e di voi. E veramente entro la prescritta quindicina
li messaggeri di quel Principe della Montagna
rivennero di verso il Re e gli dissero: Sire, noi
siamo rivenuti a voi da parte del nostro Sire, il
quale vi manda che tutto siccome la camicia è lo
abbigliamento il più presso del nostro corpo, così
similmente vi invia egli la sua camicia che qui vedete,
donde elli vi fa un presente, in significanza
che voi siete quel Re, cui egli ama a più avere in
amore, e ad intertenere. E per più grande assicuranza
di ciò, vedete qui il suo annello ch’elli v’invia,
che è di fino oro, e nel quale è inscritto il suo
nome: e di questo annello vi disposa il nostro Sire,
e intende che da oggi mai siate con lui tutto a uno
come le dita della mano. E intra l’altre cose inviò
quel Vecchio della Montagna al Re uno elefante di
cristallo, e figure d’uomini di diverse fazioni in cristallo,
e tavole e scacchi altresì, il tutto fatto a
rifioriture d’ambra rilegate sul cristallo a belle roselline
e giràli di oro puro. E sappiate che sì tosto
che i messaggeri ebbero aperto l’astuccio ove erano
gli donativi, tutta la camera fu incontanente
imbalsamata del grande e soave olore che sentivano
quelle cose.
</p>

<h3 id="cap45-2"><span class="smcap">Capitolo XXXXV.</span>
<span class="smaller">Nel quale si ritrae ciò che Frate Ivo il Bretone raccontò
del Veglio della Montagna.</span></h3>

<p>
Il Re, che voleva guiderdonare il presente che
gli avea fatto il Vecchio Prenze della Montagna,
<span class="pagenum" id="Page_182">[182]</span>
gl’inviò per suoi messaggeri e per Frate Ivone il
Bretone, che intendeva il saracinesco, gran quantità
di vestimenta di scarlatto, coppe d’oro ed altro
vasellame d’ariento. E quando Frate Ivo fu di verso
il Prenze de’ Beduini, parlò con lui, e lo inchiese
di sua legge. Ma, siccome rapportò al Re, trovò
ch’elli non credeva punto in Macometto, e ch’e’ credeva
nella legge d’Haly, ch’egli diceva essere stato
avoncolo di Macometto. E contava che quello Haly
mise Macometto nell’onore in che fu in questo
mondo, e che quando Macometto ebbe bene conquiso
la signoria e preminenza del popolo, elli si dispettò
e s’allontanò da Haly suo avoncolo. Perchè, quando
Haly vide la fellonia di Macometto, e ch’e’ cominciava
forte a soppiantarlo, tirò a sè del popolo
quanto ne potè avere, e lo menò abitare a parte
ne’ deserti delle montagne d’Egitto, e là cominciò
loro a fare e a donare un’altra legge che quella di
Macometto non era; sicchè quelli là, i quali di presente
tengono la legge d’Haly, dicono tra loro che
quelli i quali tengono la legge di Macometto sono
miscredenti; e simigliantemente al contrario dicono
li Maomettani che li Beduini sono miscredenti, e
ciascun d’essi dice il vero, perchè l’uno inverso
l’altro miscrede.
</p>

<p>
L’uno de’ punti e comandamenti della legge
d’Haly si è tale: che quando alcun uomo si fa uccidere
per accompire la volontà del suo Signore,
l’anima di lui, che così è morto, va in un altro
corpo più agiato, più bello e più forte ch’elli non
era il primiero, e perciò non tengono conto li Beduini
<span class="pagenum" id="Page_183">[183]</span>
della Montagna del farsi uccidere per far lo volere
del lor Signore, credendo al fermo che la lor anima
si torni in altro corpo là ove è più a suo agio che
davanti. L’altro comandamento di sua legge si è che
null’uomo non può morire che sino al giorno che
gli è determinato, ed in così il credono li Beduini
ch’essi non si vogliono armare quando vanno in
guerra, e, se il facessono, penserebbero fare contro
il suddetto comandamento; perchè, ove maledicano
a’ lor figliuoli, dicon loro: maledetto sia tu come
l’uomo che s’arma per paura di morte. La qual
cosa essi tengono a grande onta; ed è grande errore,
perchè sembrerebbe che Iddio non avesse podere
di allungarci od abbreviarci la vita, e ch’e’ non
fusse onnipossente, ciò che è falso, perchè la tutta
possanza è in Lui solo.
</p>

<p>
E sappiate che quando Frate Ivo il Bretone fu
inverso il Veglio della Montagna, là ove il Re l’aveva
inviato, trovò egli al capezzale del letto di quel
Principe un libretto, nel quale ci aveano per iscritto
molte belle parole che nostro Signore altra fiata aveva
dette a Monsignore San Pietro, durante ch’elli
era in terra ed innanzi la sua passione. E quando
Frate Ivo le ebbe lette, egli disse: Olà, Sire, molto
fareste bene se voi leggeste sovente questo picciolo
libro, perchè egli ci ha di assai buone scritture. E
il Vecchio della Montagna gli rispose: che sì faceva
egli, e che avea molto gran fidanza in Monsignore
San Pietro. E diceva che al cominciamento del
mondo l’anima di Abele, allorchè suo fratello Caino
l’ebbe morto, entrò nel corpo di Noè, e che l’anima
<span class="pagenum" id="Page_184">[184]</span>
di Noè, appresso la morte sua, rivenne nel corpo
d’Abramo, e che di poi l’anima di Abramo è venuta
nel corpo di Monsignore San Pietro, il quale
ecci in terra tuttavia. Quando Frate Ivo lo udì parlare
così, gli rimostrò che sua credenza non valeva
niente, e gl’insegnò molti detti belli e veritevoli,
toccanti le comandamenta d’Iddio, ma unqua non ci
volle credere. E diceva Frate Ivo, siccome gli udii
contare al Re, che quando quel Prenze de’ Beduini
cavalcava ai campi, elli avea un uomo davanti a lui
che portava la sua azza d’arme, la quale aveva il
manico coverto d’argento e tutto intorniato di coltelli
trincianti. E colui che portava l’azza, gridava
in suo linguaggio ad alta voce: Tornatevi addietro,
fuggitevi dinanzi Colui che porta la morte dei Re
entro sue mani.
</p>

<h3 id="cap46-2"><span class="smcap">Capitolo XXXXVI.</span>
<span class="smaller">Come il buon Re ponesse condizioni di tregua ed alleanza
cogli Almiranti d’Egitto contro ’l Soldano di Damasco,
e come gli Almiranti sapessero non menarle a conchiusione.</span></h3>

<p>
Ritornando alla prima materia, io vi avea lasciato
a dire la risposta che ’l Re mandò al Soldano
di Damasco, la quale fu tale, cioè che ’l Re invierebbe
agli Almiranti d’Egitto per sapere s’essi il
rileverebbono, e gli renderebbono la tregua che gli
avevan bensì promessa, ma cui avevan già rotta
come è detto davanti; e che, se essi ne mantenessero
il rifiuto, assai volentieri il Re lo aiterebbe a
vendicare la morte di suo cugino il Soldano di Babilonia
ch’essi avevano morto.
</p>

<p>
<span class="pagenum" id="Page_185">[185]</span>
</p>

<p>
Perchè, appresso ciò, il Re, durante ch’elli era
in Acri, inviò Messer Giovanni di Vallanza in Egitto
verso gli Almiranti per inchiedere che essi satisfacessero
gli oltraggi e violenze fatti al Re, tanto
ch’e’ ne fusse contento. Ciò che gli Almiranti gli
promisero fare purchè il Re si volesse alleare ad essi,
ed aiutarlo allo ’ncontro del Soldano di Damasco
dianzi nomato. E per ammollire il cuore del Re, appresso
le grandi rimostranze che Messer Giovanni
di Vallanza il buon produomo lor fece, biasimandoli
e vituperandoli così dei torti commessi come delle
tregue e convenenze rotte, inviarono essi al Re e
liberarono di lor prigioni tutti i Cavalieri che distenevano
in cattività. E così gl’inviarono l’ossa
del Conte Gualtieri di Brienne, il quale era morto
captivo, affinchè e’ fusse sepolturato in terra santa.
Ed ammenonne Messer Giovanni duecento Cavalieri,
ed altra gran quantità di popolo minuto che
tutti erano prigionieri dei Saracini. E quando elli
fu venuto in Acri, Madama di Saetta, ch’era cugina
germana del detto Messer Gualtieri di Brienne,
prese l’ossa del detto suo cugino e le fece sepolturare
nella Chiesa dello Spedale d’Acri bene
e onorabilmente, e vi fece fare un servigio grande
a meraviglia, in tal maniera che ciascun Cavaliero
offrì un cero ed un danaio d’argento; ed il Re offrì
un torcetto con un bisante alla moneta di Madama
di Saetta: donde ciascuno si meravigliò, perchè
giammai non se gli era veduto offrire danaio alcuno
che non fusse di sua moneta, ma il Re sì il volle
fare per sua cortesia. Tra i Cavalieri che Messer
<span class="pagenum" id="Page_186">[186]</span>
Giovanni di Vallanza rammenò d’Egitto io ne conobbi
ben quaranta della Corte di Sciampagna, i
quali erano tutti diserti e male attornati; e tutti
questi quaranta io feci abbigliare e vestire a’ miei
danari di cotte e sorcotti di verde, e li menai davanti
il Re pregandolo che li volesse tutti ritenere
in suo servigio. E quando il Re ebbe udito la richiesta
egli non mi disse un motto qualunque. E
fuvvi uno delle genti di suo Consiglio che là era,
il quale mi riprese dicendo ch’io facea molto male
quando apportava al Re tali novella, poichè nello
stato suo ci avea già eccesso di spendio di più che
sette mila lire. Ed io gli risposi che la mala ventura
il faceva così parlare, poichè in tra noi di
Sciampagna avevamo ben perduto in servigio del
Re trentacinque Cavalieri tutti portanti bandiera;
e dissi altamente che ’l Re non facea punto bene se
non li ritenea, visto il bisogno ch’elli aveva di Cavalieri;
e ciò dicendo, per pietà della mia contrada,
cominciai a plorare. Allora il Re m’appaciò,
e m’ottriò quello che gli avea domandato, e ritenne
tutti quei Cavalieri, e me li mise nella mia
battaglia.
</p>

<p>
Quando ’l Re ebbe udito parlare li messaggeri
degli Almiranti d’Egitto che erano venuti con Messer
Giovanni di Vallanza, e ch’essi se ne vollero
ritornare, il Re disse loro ch’e’ non farebbe con
essi nissuna tregua prima che gli avesser rendute
tutte le teste de’ Cristiani morti che pendevano
sulle mura del Cairo sino dal tempo che i Conti di
Bari e di Monforte furono presi, e ch’essi gl’inviassero
<span class="pagenum" id="Page_187">[187]</span>
altresì tutti i fanciulli che, cattivati in
poca età, essi aveano fatto rinegare e credere alla
lor legge. Inoltre voleva esser tenuto quieto delle
dugento mila lire che loro doveva anche. E per
tutto ciò rinviò con essi il detto Messer Giovanni,
attesa la grande saggezza e valenza che era in lui,
per annunciare da parte sua un tale messaggio agli
Almiranti.
</p>

<p>
Durante queste cose il Re si partì d’Acri e se
n’andò a Cesarea con tutto ciò ch’elli avea di
genti, e vi fece rifare le mura e le bastite che i
Saracini avevano rotte e abbattute, ed era a ben
dodici leghe d’Acri tirando verso Gerusalemme. E
ben vi dico ch’io non so come e’ vi potesse fare
tutto ciò che fecevi, se non per la benedetta volontà
di Dio; perchè unqua durante l’annata e il
tempo che ’l Re fu a Cesarea, non ci ebbe mai
nullo che ci facesse alcun male, nè in Acri similmente,
là ove noi non eravamo guari di gente<a class="tag" id="tag83" href="#note83">[83]</a>.
</p>

<h3 id="cap47-2"><span class="smcap">Capitolo XXXXVII.</span>
<span class="smaller">Dove si fa incidenza per porre in conto ciò che i nostri Messaggeri
ritrassono dei Tartarini e del loro Gran Re.</span></h3>

<p>
Per di verso il Re erano venuti, com’io ho già
detto davanti, li Messaggeri del Gran Re di Tartaria
<span class="pagenum" id="Page_188">[188]</span>
durante che noi eravamo in Cipri. E dissono al
Re ch’elli erano venuti per aiutarlo a conquistare
il Reame di Gerusalemme sovra i Saracini. Il
Re li rinviò, e con essi due notabili Frati Predicatori
che tutti a due erano Preti. E gli inviò una
Tenda-Cappella d’iscarlatto nella quale egli fece
tirare all’ago tutta nostra credenza, l’Annunciazione
dell’Agnolo Gabriello, la Natività, il Battesimo,
la Passione, l’Ascensione, e lo Avvenimento
del Santo Spirito: e con essa donò calici, libri, ornamenti,
e tutto ciò che fa bisogno a cantare la
messa. Ora qui vi ritrarrò io quello che di poi udii
dire al Re di ciò che gli avevano riportato li detti
Frati Predicatori che aveva inviati. Li messaggeri
mossero sopra mare da Cipri e andarono a prender
riva al porto di Antiochia. E dicevano che dal porto
di Antiochia sino al luogo dov’era il Gran Re
di Tartaria, essi misero bene un anno di tempo, e
facevano dieci leghe per giorno. E trovarono tutta
la terra ch’essi cavalcarono suggetta ai Tartarini.
Ed in passando per lo paese scontravano in molti
luoghi, ed in cittadi ed in ville, grandi tumuli di
ossame di genti morte. Li messaggeri del Re s’inchiesero,
come essi erano venuti in sì grande autoritade,
e come avean potuto soggiogare tanto
di paese, e distrurre e confondere tante genti come
si pareva ai monticelli dell’ossa. E i Tartarini loro
ne dissero la maniera, e primamente ritrassero di
lor nascenza. Dicevano dunque ch’essi erano venuti,
nati e concreati d’una gran landa di sabbione,
là ov’egli non crescea nullo bene. E cominciava
<span class="pagenum" id="Page_189">[189]</span>
quella landa di sabbia ad una roccia, la quale era
sì grande e sì meravigliosamente alta, che nullo
uomo vivente non la poteva giammai passare, e si
levava di verso Oriente. E loro dissero li Tartarini
che intra quella roccia ed altre rocce, che si lievano
più là verso la fine del mondo, erano inchiusi li popoli
di Gog e Magog, i quali dovevano uscirne sul
finire del secolo con l’Anticristo, quando elli verrebbe
per tutto distruggere. E di quella erma landa
venivano i popoli de’ Tartarini, i quali erano suggetti
al Prete Janni d’una parte, ed allo Imperadore
di Persia dall’altra; ed erano ancora tra più
altri miscredenti, a’ quali, per venir sofferti, essi
rendevano grandi tributi e tollette ciascun anno,
anche per lo pasturaggio di loro bestie, donde essi
solo vivono e fan proveccio. E dicevano li Tartarini
che quello Prete Janni, lo Imperadore di Persia e
gli altri Re a chi dovevano li detti tributi, li avevano
in sì grande orrore e despitto, che quando
portavan loro le rendite ed i fii, essi non li volevan
ricevere di cospetto, ma loro tornavano il dosso
per vilipendio e ischifanza. Donde avvenne che una
fiata intra l’altra, un savio uomo di lor nazione
cercò tutte le lande, e andò parlare qua e là agli
uomini de’ luoghi, e loro rimostrò il vile servaggio
in che essi erano verso molti Signori, pregandoneli
che volessero, per qualche consiglio, trovar maniera
ch’e’ potessero sortire del miscapito in che
giacevano.
</p>

<p>
Ed in effetto fece tanto quel saggio uomo ch’egli
assembrolli a certo giorno a capo di quella landa
<span class="pagenum" id="Page_190">[190]</span>
di sabbia alla indritta della terra del Prete Janni,
e appresso molte rimostranze che quel savio uomo
loro ebbe fatte, essi s’accordarono a fare tutto
quanto elli vorrebbe, richerendolo che divisasse ciò
che buono gli sembrava per venire al fine di ciò
che diceva loro. Ed egli allora rispose ch’essi non
potrebbono niente fare se non avevano un Re che
ne fusse Maestro e Signore, e cui essi obbedissero
e credessero a fare ciò ch’egli loro comanderebbe.
E la maniera di fare il Re fu tale: che di cinquantadue
generazioni ch’essi erano di Tartarini, egli
fece che ciascuna di quelle generazioni gli apporterebbe
una saetta, la quale sarebbe segnata del
segno e nome della sua generazione. E fu accordato
per tutto il popolo che così si farebbe, e così
fue fatto. Poi le cinquantadue saette furono messe
davanti un fanciullo di cinque anni, e della generazione
della quale sarebbe la saetta che il fanciullo
leverebbe, fu stabilito sarebbe fatto il loro
Re. Quando il fanciullo ebbe levato l’una delle cinquantadue
saette, che sortì quella della generazione
donde era quel savio uomo, questi fece tirare
e mettere addietro tutte le altre generazioni.
E poi appresso, di quella generazione donde era stata
la saetta che il fanciullo aveva levata, fece eleggere,
con esso lui, cinquanta due uomini de’ più savii e
valenti che fussono in essa. E quando furono così
eletti, diede a ciascuno a parte la sua saetta, e la
segnò del nome di ciascuno; poi fattone il fascio,
ne fece di nuovo levare una a quel fanciullino di
cinque anni, statuendo che colui a chi sarebbe la
<span class="pagenum" id="Page_191">[191]</span>
saetta levata dal fanciullo, quegli sarebbe loro Re
e loro Signore. E per sorte avvenne che il fanciullo
levò la saetta di quel saggio uomo il quale così li
aveva insegnati; donde tutto il popolo fue molto
gioioso; e ne menò gioia e passa gioia. Ed allora
egli li fece tacere, e disse loro: Se voi volete ch’io
sia vostro Signore sì giurerete per Colui che ha
fatto il cielo e la terra, che voi terrete ed osserverete
i miei comandamenti: ed essi tutti il giurarono.
</p>

<p>
Appresso queste cose egli loro donò ed istabilì
degli insegnamenti che furono molto buoni per conservare
il popolo in pace gli uni cogli altri. L’uno
degli stabilimenti ch’egli loro donò fu tale: che
nullo non prenderebbe il bene altrui oltre suo grado
o ad inganno. L’altro fu tale: Che l’uno non colpirebbe
l’altro s’elli non volesse perderne il pugno.
L’altro fu tale: Che nullo per violenza non arebbe
compagnia della donna o della figliuola d’altri s’e’
non volesse perderne la vita. E più altri belli insegnamenti
e comandamenti loro donò per aver pace
insieme ed amore.
</p>

<p>
E quando egli li ebbe così insegnati ed aordinati,
cominciò a rimostrar loro come il più antico nimico
ch’elli avessono fusse il Prete Janni, e come li aveva
egli in grande odio e despitto da lungo tempo.
E perciò, disse egli, io vi comando a tutti che dimane
siate presti ed apparecchiati per corrergli sopra.
E s’egli avviene ch’egli ci disconfigga, donde
Dio ci guardi, ciascuno faccia del meglio ch’e’ potrà;
e se noi lo disconfiggiamo, io vi comando che
l’incalzo duri sino alla fine, e fusse anche sino a tre
<span class="pagenum" id="Page_192">[192]</span>
giorni e a tre notti, senza che nullo non sia sì ardito
di mettere la mano a nullo guadagno, non intendendo
ma che a gente tagliare e mettere a morte:
perchè appresso che noi aremo avuto piena vittoria
de’ nostri antichi nimici, io vi dipartirò il guadagno
sì bene e lealmente che ciascuno se ne terrà a
pagato e contento. E tutti s’accordaro a ciò fare
molto volentieri.
</p>

<p>
La dimane venuta, siccome essi avean deliberato
di fare, così fecero, e incorsero strettamente
sui loro nimici, ed anche, siccome Iddio volle che
è onnipossente, essi li menarono a disconfittura, e
quanti ne trovarono in arme, tanti ne uccisero:
ma quelli che trovarono portanti abiti di Religione,
ed i Preti, non uccisero punto; sicchè tutto l’altro
popolo delle terre del Prete Janni che non era stato
in battaglia, si arrese ad essi chiedendo mercè, e si
mise in lor suggezione.
</p>

<p>
Una meravigliosa cosa avvenne appresso quella
conquista; ciò fu che l’uno de’ Gran Maestri d’una
delle generazioni dinanzi nomate, fu perduto ed assente
dal popolo dei Tartarini per tre giorni senza
che se ne avesse od udisse alcuna novella. E quando
e’ fu rivenuto, a capo de’ tre giorni, rapportò al popolo
ch’egli non pensava aver dimorato più che
una sera, e che non aveva indurato sete nè fame.
E raccontava ch’elli era salito su un monte il quale
era alto a meraviglia, e che sovra quel monte egli
avea trovato gran quantità delle più belle genti che
avesse giammai vedute, e le meglio vestite e aornate;
e nel mezzo del monte ci aveva uno Re assiso,
<span class="pagenum" id="Page_193">[193]</span>
il quale era il più bello a riguardare di tutti gli altri,
ed il meglio parato, ed era in un trono rilucente
a meraviglia, il quale era tutto d’oro. Alla sua destra
aveva sei Re coronati e parati di pietre preziose,
ed aitanti ce n’avea alla sua sinistra. Presso
di lui alla destra mano ci avea una Reina agginocchiata,
che gli diceva e pregava ch’e’ pensasse del
popol suo. Alla mano sinistra era agginocchiato altresì
un bellissimo damigello, il quale aveva due ali
così risplendenti come il Sole; e tutt’intorno a quel
Re erano belle genti alate a fusone. Ed il Re appellò
quel savio uomo, e gli disse: Tu sei venuto dell’oste
de’ Tartarini? Sire, sì, diss’egli, io ne son uno.
Ebbene tu vi tornerai, e dirai al Re di Tartaria che
tu hai veduto me che sono Signore del Cielo e della
Terra, e ch’io gli mando ch’egli mi renda grazie
e lodi della vittoria ch’io gli ho donato sul Prete
Janni e sopra sua gente: e gli dirai di mia parte
ch’io gli do possanza di mettere in sua suggezione
tutta la terra. Sire, disse quel Gran Maestro de’ Tartarini,
come me ne crederà egli il Re di Tartaria?
Tu gli dirai ch’egli ti creda a tali insegne, che tu
ti anderai combattere allo Imperadore di Persia con
trecento uomini di tue genti, e che da parte mia tu
vincerai lo detto Imperatore che si combatterà a te
con trecento mila Cavalieri, ed uomini d’arme, e
più. E avanti che tu vada combattere lo Imperadore
di Persia, tu chiederai al Re di Tartaria ch’egli ti
doni tutti li Preti, ed uomini di Religione, che sono
dimorati tra quelli là ch’esso ha preso in mercè
dopo la battaglia del Prete Janni, e ciò ch’essi ti
<span class="pagenum" id="Page_194">[194]</span>
diranno e testimonieranno, tu il crederai; perciocch’essi
sono delle mie genti e servitori. Sire, disse
quel savio uomo, io non me ne saprei andare, se tu
non mi fai far la condotta. E allora il Re si tornò
ed appellò una delle sue belle creature alate, e gli
disse: Vien qua, Giorgio, fa di condurre quest’uomo
sino alla sua albergheria, e rendivelo tosto e a salvezza.
E tantosto fu trasportato quel saggio uomo
de’ Tartarini nell’oste loro. Quando elli vi fu reso,
e che tutto il popolo e le genti dell’oste lo videro,
ne fecero grande allegrezza, ed egli senza dimora
domandò al Re di Tartaria che gli donasse li Preti
ed uomini di Religione come gli aveva insegnato il
Re che trovò nell’alto del monte. Ciò che gli fu ottriato.
E dibonaremente ricevve quel Gran Maestro
dei Tartarini e tutte le genti sue l’insegnamento di
coloro che gli eran stati donati, e tutti si fecero
battezzare. E quando tutti furono battezzati, egli
prese solamente trecento de’ suoi uomini d’arme, e
li fece confessare ed apparecchiare. E di là se n’andò
egli assalire lo Imperadore di Persia, e lo convinse
e discacciollo fuori dell’Impero suo e di sua terra,
sicchè se n’andò fuggendo sino al Reame di Gerusalemme.
E fu colui che dipoi disconfisse le nostre
genti, e prese il Conte Gualtieri di Brienne così
come udirete qui appresso. Il popolo di questo Principe
Cristiano si moltiplicò talmente e venne a sì
gran numero, siccome poscia udii dire ai messaggeri
che il Re aveva inviato in Tartaria, ch’essi
aveano contato nell’oste sua ben ottocento Cappelle
tutto levate sui carri.
</p>

<p>
<span class="pagenum" id="Page_195">[195]</span>
</p>

<h3 id="cap48-2"><span class="smcap">Capitolo XXXXVIII.</span>
<span class="smaller">Di alcuni Cavalieri stranii che vennero al Re a Cesarea, e
di ciò ch’e’ feciono e raccontarono.</span></h3>

<p>
Or rivenendo dopo il trascorso a nostra materia,
diremo così. Domentre che il Re faceva asserragliare
Cesarea, di cui vi ho parlato davanti, venne ad esso
Re un Cavaliero che si nomava Messer Elinardo di
Seningaan, il quale diceva ch’egli era partito del
Reame di Norone<a class="tag" id="tag84" href="#note84">[84]</a>, e là montato sovra mare, era
venuto passando ed accerchiando tutta la Spagna e
intromettendosi per lo stretto di Marocco, e che a
molto greve periglio e dannaggio egli avea passato
tutto ciò, e soffertovi molto di male avanti ch’elli
potesse venire sino a noi. Il Re ritenne quel Cavaliere
con altri nove alla sua bandiera, ed io gli udii
dire che le notti nella terra del Reame di Norone
erano sì corte nella State, che egli non ce n’avea
alcuna, nella quale, anco nel suo più fitto, il lume
del giorno non bruzzolasse. Or quando quel Cavaliero
si fu adusato al paese si prese colle sue genti
a cacciare al Lione; e molti ne presero perigliosamente
ed in gran risico di loro corpi. Ed il modo,
con che essi menavano la detta caccia, era ch’essi
correvano su ai lioni a cavallo, e trovatone alcuno,
il colpivano d’arco o di balestra, di che il Lione
ferito correva alla sua volta su il primo ch’esso vedeva,
e questi se ne fuggiva piccando degli speroni,
e lasciando cadere a terra alcuna coverta, od una
pezza di qualche vecchio drappo, ed il superbo animale
<span class="pagenum" id="Page_196">[196]</span>
apprendevala ed isquarciavala, credendo in
essa tener l’uomo che l’avea colpito. Ed in quella
che il lione s’arrestava a sdrucire la vecchia schiavina,
gli altri uomini gli tiravano nuove frecciate,
perchè la fiera lasciava lo sdrucio del pannuccio e
correva su ’l suo nuovo uomo, il quale s’infuggiva
altresì, ed altresì lasciava cadere un altro vecchio
drappo, cui il lione similmente isquattrava; e così
facendo soventi fiate, essi uccidevano finalmente la
bestia di loro frecce. Un altro Cavaliere molto nobile
venne al Re, durante che era a Cesarea, il quale
si diceva essere di quelli di Toucy. E diceva il Re
che quel Cavaliere era suo cugino, perciò ch’era disceso
d’una delle sorelle di Re Filippo, che lo Imperadore
di Costantinopoli ebbe a donna. Lo qual
Cavaliere il Re ritenne per un anno con altri nove
Cavalieri alla sua bandiera; ed appresso l’anno passato,
egli se ne ritornò in Costantinopoli donde era
venuto. Ed a quel Cavaliere udii dire e ritrarre al
Re che lo Imperatore latino di Costantinopoli e le sue
genti si allearono una fiata ad un Re, che l’uomo
appellava il Re de’ Commani, per avere l’aita loro
a conquidere lo Imperadore di Grecia ch’avea in
nome Vatacio. E diceva quel Cavaliere che il Re del
popolo dei Commani, per avere sigurtà e fidanza
fraterna dell’Imperadore di Costantinopoli, e per
l’uno l’altro soccorrersi, volle ch’essi, e ciascuno
delle lor genti d’una parte ed altra, si facessero
punger le vene e che si dessero a vicenda a bere del
sangue loro in segno di fratellanza, dicendo ch’essi
erano così d’uno sangue e fratelli. E così convenne
<span class="pagenum" id="Page_197">[197]</span>
egli fare tra le nostre genti e le genti di quel Cavaliere,
e mescolarono del sangue loro con vino, e
propinandolo l’uno all’altro, dissero allora che eran
fatti fratelli d’un sangue solo. Ed ancora fecero
essi un’altra cosa, cioè feciono passare un cane tra
essi e le genti nostre, drittamente spartite, e poscia
ispezzarono tutto il cane di loro spade pronunciando
a gran voce: così sieno ispezzati quelli che falliranno
gli uni agli altri.
</p>

<p>
Un’altra grande e meravigliosa cosa contò al
Re quel Cavaliere di Toucy; e diceva che nel paese
del Re dei Commani era morto un gran ricco tenitore
di terre e Principe, al quale, quando e’ fue
morto, fu fatta in terra una gran fossa molto larga
e molto cupa, e fu assiso quel morto in una cadiera
molto nobilmente parata ed ornata. E con esso lui fu
disceso in quella fossa ed il miglior cavallo ch’elli
avesse e l’uno de’ suoi sergenti, tutti vivi l’uomo
e ’l cavallo. Ed aggiungeva che ’l sergente, avanti
che entrar nella fossa, prese congedo dal Re e dagli
altri gran personaggi che là erano, e che ’l Re
gli diede oro e argento a fusone addogandoglielo
al collo, e facendogli promettere che, quando sarebbe
nell’altro mondo, gliel renderebbe, il che il
pro sergente gli promise. Ed appresso il Re gli diede
lettere indiritte al primiero Re che fu de’ Commani,
mandandogli per le stesse, che quel produomo aveva
molto bene vissuto e bene lo avea servito, pel
che pregavalo che bene altresì il volesse guiderdonare.
Dopo di che essi covrirono la fossa sull’uomo
morto, e sul sergente e cavallo tutti vivi, di grosse
<span class="pagenum" id="Page_198">[198]</span>
tavole incavigliate, ed innanzi il dormire, in memoria
e rimembranza di coloro ch’essi aveano interrato,
levarono sul tavolato della fossa una gran
montagna di pietre e di terra.
</p>

<h3 id="cap49-2"><span class="smcap">Capitolo XXXXIX.</span>
<span class="smaller">Delle nuove convenenze ch’io feci col Re appresso la
Pasqua venuta, e della Giustizia ch’io vidi fare a Cesarea.</span></h3>

<p>
Quando venne il tempo che noi fummo presso
di Pasqua, io mi partii da Acri, e andai a vedere
il Re a Cesarea ch’e’ facea rimurare ed asserragliare.
E quando fui verso lui, lo trovai nella sua
camera parlando col Legato ch’era sempre stato
seco oltremare. E quando egli mi vide, lasciò il Legato,
e venendo verso di me, mi va a dire: Sire di
Gionville, egli è ben vero ch’io non vi ho ritenuto
che sino a Pasqua vegnente, e ciò pertanto vi prego
mi diciate quanto io vi donerò da Pasqua sino
a un anno prossimo a venire. Ed io gli risposi che
già non era mica venuto di verso lui per tal cosa
mercatantare, e che de’ suoi danari non ne voleva
io più, purch’egli mi facesse altro mercato ed altra
convenzione: cioè ch’elli non si corruccerebbe di
cosa ch’io gli domandassi, il che faceva sovente, ed
io all’incontro gli prometteva, che di ciò ch’egli
mi rifiuterebbe, alla mia volta non mi corruccerei
punto. Quando egli ebbe udito la mia domanda, si
cominciò a ridere, e mi disse ch’e’ mi teneva a tal
convenente e patto. E mi prese allora per la mano,
e mi menò davanti il Legato e ’l suo Consiglio, e
<span class="pagenum" id="Page_199">[199]</span>
loro recitò la convenzione di lui e di me, e ciascuno
fu gioioso ch’io dimorassi.
</p>

<p>
Qui appresso udirete le giustizie e’ giudicamenti
ch’io vidi fare a Cesarea, immentre che il Re vi
soggiornò. La prima giustizia fu d’un Cavaliere, il
quale venne preso al bordello, ed a cui si partì un
giuoco: o che la ribalda, colla quale era stato trovato,
menerebbelo per mezzo l’oste in camicia, una
corda legata alle sue vergogne, della qual corda la
ribalda terrebbe l’un de’ capi; o, s’egli non volesse
tale cosa soffrire, ch’egli perderebbe suo cavallo,
sue armi ed arnese, e sarebbe iscacciato e fuorbandito
dell’oste del Re. Il Cavaliere elesse che amava
meglio perdere il cavallo e le armadure, e se ne
partì in farsetto dell’oste. Quando io vidi che ’l cavallo
fu confiscato al Re, glielo richiesi per uno
de’ miei Cavalieri povero gentiluomo. Ma il Re mi
rispose che la mia inchiesta non era punto ragionevole
per ciò che il cavallo valeva bene da ottanta a
cento lire, il che non era piccola somma: ed io gli
dissi: Sire, voi avete rotte le convenenze d’intra
voi e me, quando vi corrucciate di ciò ch’io v’ho
richiesto. E ’l Re si prese a ridere, e mi disse: Sire
di Gionville, voi direte tutto quanto vorrete, ma
non per ciò riuscirete a farmi salire in corruccio:
e così messa la cosa in badalucco, io non ebbi punto
il cavallo pel povero gentiluomo.
</p>

<p>
La seconda giustizia ch’io vidi fu d’alcuni miei
Cavalieri, i quali per un tal dì andarono cacciare
ad una bestia che l’uomo appella Gazella, e che è
del sembiante di un cavriuolo; ed i Frieri dello Spedale
<span class="pagenum" id="Page_200">[200]</span>
andarono all’incontro de’ miei Cavalieri, e sì
combatterono ad essi talmente che fecer loro grandi
oltraggi. Per li quali oltraggi io me n’andai
querelare al Maestro dello Spedale, e menai con me
i Cavalieri ch’erano stati oltraggiati. E quando il
Maestro ebbe udito la mia querela, mi promise di
farmene la ragione secondo il dritto e l’usaggio di
Terra Santa, che tale era, ch’elli farebbe mangiare
i Frieri ch’avean fatto l’oltraggio, sovra i loro
mantelli, e quelli a chi l’oltraggio era stato fatto,
vi si troverebbono, e leverebbono i mantelli de’ Frieri.
Avvenne che il Maestro dello Spedale fece mangiare
i Frieri ch’avean fatto l’oltraggio sovra i
loro mantelli; ed io mi trovai là presente coi Cavalieri,
e richiedemmo al Maestro ch’e’ facesse levare
i Frieri di su i mantelli, ciò ch’egli pensò rifiutare;
ma nella fine forza fu che così facesse, perchè noi
ci assidemmo coi Frieri per mangiare con loro, ed
essi nol vollero sofferire, e bisognò ch’essi si levassero
di con noi per andare a mangiare cogli altri
Frieri alla tavola, e ci lasciarono i lor mantelli.
</p>

<p>
L’altra giustizia fu per uno dei Sergenti del
Re, che aveva in nome il Golato, il quale mise la
mano sovr’uno de’ miei Cavalieri e lo scrollò rudemente.
Io me n’andai querelare al Re, il quale
mi disse che di ciò io me ne poteva ben diportare,
visto che ’l Sergente non avea fatto ma che iscrollare
il mio Cavaliere. Ed io gli risposi, che non me
ne diporterei già, ma piuttosto gli lascierei suo
servigio s’egli non mi faceva giustizia, poichè non
apparteneva a sergente di metter mano nei cavalieri.
<span class="pagenum" id="Page_201">[201]</span>
Il che avendo il Re udito, mi fece tosto diritto,
il quale fu tale, che, secondo l’usanza del
Paese, il Sergente venne al mio albergo tutto scalzato
e in camicia ed aveva una spada in suo pugno;
e vennesi agginocchiare davanti il Cavaliere che
avea oltraggiato, e gli tese la spada pel pomello, e
gli disse: Sir Cavaliere, io vi grido mercè di ciò
ch’io ho messo le mani in voi, e vi ho apportata questa
spada, ch’io vi presento, affinchè voi me ne tagliate
il pugno, s’egli farlo vi piace. Allora io pregai
il Cavaliere che gli perdonasse suo maltalento, ed
egli il fece. E più altri diversi giudicamenti vi vidi
fare secondo i dritti e gli usaggi di Terra Santa.
</p>

<h3 id="cap50-2"><span class="smcap">Capitolo L.</span>
<span class="smaller">Delle tregue ed alleanze cogli Almiranti d’Egitto contro
’l Soldano di Damasco, le quali tuttavia non approdaro
a compimento, e di ciò che avvenne sotto Giaffa.</span></h3>

<p>
Voi avete davanti udito come il Re avea mandato
agli Almiranti d’Egitto che s’essi nol satisfacessero
degli oltraggi e delle violenze che gli
avean fatte, ch’elli non loro terrebbe alcuna tregua:
ora sappiate che in quella vennero diverso
lui li messaggeri d’Egitto, e gli apportaro per lettere
che gli Almiranti gli volevano fare tutto ciò
ch’egli avea loro mandato, siccome è detto davanti.
Perchè il Re ed essi messaggeri presero giornata
di trovarsi insieme a Giaffa; e là dovevano giurare
gli Almiranti e promettere al Re ch’essi gli renderebbono
il Reame di Gerusalemme: e così ’l Re e
suoi più grandi personaggi dovevano giurare e promettere
<span class="pagenum" id="Page_202">[202]</span>
da lor parte ch’essi aiuterebbero agli Almiranti
all’incontro del Soldano di Damasco. Ora
avvenne che quando il Soldano di Damasco seppe
che noi eravamo alleati con quelli d’Egitto, e seppe
la giornata ch’era stata presa di trovarsi a Giaffa,
inviò egli ben venti mila Turchi per guardare il
passaggio. Ma non pertanto non lasciò punto il Re
ch’e’ non si movesse per andare a Giaffa. E quando
il Conte di Giaffa vide che ’l Re veniva, assortì egli
e mise il suo castello in tal punto ch’e’ bene rassomigliava
una buona città difendevole, perchè, tra
ciascun merlo interposti, ci avea bene cinquecento
uomini che su vi parevano con una targa ciascuno ed
un pennoncello a sue armi, il che donava una fiera
e bellissima vista: perchè le sue armi erano di fino
oro a una croce di rosso appastato, e fatte molto
riccamente. Noi ci alloggiammo ai campi tutto allo
’ntorno di quel castello di Giaffa, che sedeva lato
lato il mare e in una penisola. E fece cominciare il
Re a far asserragliare ed edificare un borgo allo ’ntorno
del castello sì che il serraglio toccava il mare
dai due lati; ed agli operai diceva ’l Re per aggiugnere
cuore: Or sù, or sù, ch’ho pur io molte fiate
portato la gerla per guadagnare il perdono. Gli Almiranti
d’Egitto non osarono venire di paura delle
genti che il Soldano di Damasco aveva messo alla
guardia de’ lor passaggi, ma ciò non ostante inviarono
al Re tutte le teste de’ Cristiani ch’essi avevano
appese sulle mura del Cairo siccome il Re gli
domandava, ed il Re fecele sepolturare in terra
benedetta; e gl’inviarono tutti i fanciulli ch’essi
<span class="pagenum" id="Page_203">[203]</span>
avevano ritenuto, e che avean già fatto rinegare la
santa legge di Dio, e, similmente inviarongli un
Elefante che fu poscia in Francia frammesso.
</p>

<p>
Così come il Re a tutta sua oste soggiornava a
Giaffa per fortificarvisi contro coloro che potessero
assalirlo al castello, vennergli novelle che di già le
genti del Soldano di Damasco erano sui campi in
aguato, e che l’uno degli Almiranti del Soldano
era venuto falciare e guastare le biada d’una rinchiostra
colà presso, e distante solo intorno a tre
leghe dall’oste sua. Perchè esso Re prestamente ci
inviò vedere, ed andovvi in persona; ma sì tosto
che quel Almirante ci sentì venire, egli cominciò
a prender la fuga. Taluni di nostre genti corsero
loro appresso a briglie abbattute, e ci fu un giovine
Gentiluomo che li raggiunse, e mise per terra due
Turchi a bella punta di lancia e senza ispezzarla. E
quando lo Almirante vide che non ci avea ancora
che quel Gentiluomo, egli si tornò verso lui, ed il
Gentiluomo tuttavia in corsa gli diede un sì gran
colpo di lancia che ferillo aspramente dentro suo
corpo, e poi se ne ritornò a noi sano e balioso.
</p>

<p>
Quando gli Almiranti d’Egitto seppero che il
Re e tutta sua oste erano a Giaffa, essi inviarono
verso lui per aver di ricapo un’altra assegnazione
del giorno in ch’essi potessero convenirlo senza
falta veruna. E il Re loro assegnò ancora una giornata
nella quale essi promisero di venire di verso lui
per conchiudere le cose che erano a farsi d’una e
d’altra parte. Durante quel tempo che noi attendevamo
a venire la suddetta giornata, il Conte d’Eu
<span class="pagenum" id="Page_204">[204]</span>
venne di verso il Re ed ammenò con lui il buon Cavaliere
Arnoldo di Guynes e i suoi due fratelli con
altri otto Cavalieri, che il Re ritenne al suo servigio;
e là esso Re fece il Conte d’Eu Cavaliere, il
quale era tuttavia un giovine damigello.
</p>

<p>
Similmente vennero diverso il Re il Principe
d’Antiochia e sua Madre. Ai quali il Re fece grande
onore e liete accoglienze, e fece Cavaliere il detto
Principe, il quale non era che dell’età di sedici
anni, ma con tutto ciò io non vidi unqua sì saggio
in età parecchia: perchè quando fu Cavaliere, egli
richiese al Re di parlargli intorno qualche cosa
ch’ei voleva sporre in presenza di sua Madre: ciò
che gli fu ottriato. E tale fu la sua dimanda: Sire,
egli è ben vero che Madama mia Madre, la quale è
qui presente, mi tiene in sua balìa, e mi vi terrà
ancora sino a quattro anni a venire, dacchè ella
gode di tutte le cose mie, ed io non ho possanza
ancora di nulla fare. Tuttavolta m’è avviso ch’ella
non debba mica lasciar perdere nè decadere la mia
terra e città, perchè la mia città di Antiochia si
perde entro sue mani: pertanto, Sire, io vi supplico
umilmente che gliele vogliate rimostrare, e far tanto
ch’ella mi dia denari e genti, affinchè io vada a soccorrere
il mio popolo che è didentro la mia città,
siccome ella lo doveva ben fare. Appresso che il Re
ebbe inteso la domanda che il Principe gli moveva,
fece egli e procacciò tanto a sua Madre ch’ella gli
donò in effetto molti danari. Di che poi se n’andò
il giovine Principe d’Antiochia alla sua città, là
ove egli fece meraviglie. E da allora, per l’onore
<span class="pagenum" id="Page_205">[205]</span>
del Re inquartò egli le sue armi, che sono di vermiglio,
colle armi di Francia.
</p>

<h3 id="cap51-2"><span class="smcap">Capitolo LI.</span>
<span class="smaller">Ove si conta per inframmessa del buon Conte di Giaffa
Messer Gualtieri di Brienne, delle sue cavallerie, e della
sua pietosa morte.</span></h3>

<p>
Ma poichè buona cosa è a raccontare ed a ridurre
a memoria li fatti e virtudi d’alcuno eccellente
Principe, pertanto qui parleremo ora del buon
Conte di Giaffa, Messer Gualtieri di Brienne, il
quale in suo vivente, a gran forza di fatti d’arme
e di cavalleria, tenne la Contea di Giaffa per più
anni, lui essendo assalito dagli Egiziani, e senza
ch’e’ gioisce d’alcuna rendita, ma solamente di ciò
ch’elli poteva guadagnar nelle corse ch’e’ faceva
sui Saracini e nimici della Fede Cristiana. Ed avvenne
una fiata ch’egli disconfisse una gran quantità
di Saracini che menavano un grosso carico di
drappi di seta di diverse sorte, li quali tutti guadagnò
egli ed apportò in suo Castello: e quando vi
giunse, li dipartì anche tutti a’ suoi Cavalieri senza
che gliene dimorasse neente. Ed avea tale maniera
di fare, che la sera, quando s’era dipartito da’ suoi
Cavalieri, entrava in una sua Cappella, e là era
lungamente a rendere grazie e lodi a Dio, e poi se ne
veniva giacere colla Donna sua, che molto buona
Dama era, ed era sorella del Re di Cipri.
</p>

<p>
Ora avete udito qui innanzi commente l’uno
de’ Principi dei Tartarini aveva espulso e ributtato,
a soli trecento Cavalieri, l’Imperadore di Persia a
<span class="pagenum" id="Page_206">[206]</span>
tutto trecento mila Cavalieri, per l’aita di Dio,
fuori del suo Reame ed Imperio; al presente sapremo
noi la via che tenne quello Imperadore di Persia
ch’avea nome Barba Can. Quel Barba Can se
ne venne nel Reame di Gerusalemme, e fece alla
sua venuta molto di male, perch’egli prese il castello
di Tabaria, che apparteneva a Messer Eude
di Monbeliero, ed uccise tante di nostre genti quante
potè trovarne fuori del Castel Pellegrino, fuori
d’Acri, e fuori di Giaffa. Quando ebbe fatto tutto
il male che potea fare, si tirò egli verso Babilonia
affine d’aver soccorso da quel Soldano, che doveva
venire a lui per correre su le nostre genti. Ed in
questo periglio i Baroni del Paese, ed i Patriarchi
avvisarono ch’essi andrebbono combattersi all’Imperatore
avanti ch’egli avesse soccorso dal Soldano
di Babilonia. Ed inviarono, cherendo soccorso, al
Soldano d’Emessa, che l’uomo dicevan della Cammella,
il quale era l’uno dei migliori Cavalieri e
dei più leali che fusse in tutta Paganìa. Il quale
venne ad essi, e fu ricevuto a grandissimo onore in
Acri, e poscia appresso tutti insieme si partirono
d’Acri e vennero a Giaffa. Quando tutti vi furono
raccolti, le nostre genti pregarono il Conte Gualtieri
ch’e’ volesse venir con loro contra l’Imperadore
di Persia; ed il produomo rispose che molto
volentieri verrebbevi solo che il Patriarca d’Acri
lo assolvesse, il quale da alquanto tempo lo aveva
iscomunicato, per ciò ch’e’ non voleva rendere
una torre, ch’era nel suo castello di Giaffa, e che
si appellava la torre del Patriarca. Ma il Patriarca
<span class="pagenum" id="Page_207">[207]</span>
non volle unqua di ciò fare niente, e pur nulla
meno non lasciò il Conte Gualtieri per suo gran
cuore di venire coi nostri in battaglia. E furono
fatte tre battaglie, delle quali Messer Gualtieri ebbe
la prima, il Soldano della Cammella l’altra, e
il Patriarca coi Baroni del Paese la terza; e colla
battaglia di Messer Gualtieri erano i Cavalieri dello
Spedale.
</p>

<p>
Quando queste tre battaglie furo arredate, tutte
si mossero e piccarono senza rattento. E tantosto
vennero loro all’occhio i nemici, i quali sapendo
la venuta delle nostre genti s’arrestarono e dispartironsi
parimente in tre battaglie. E quando il Conte
Gualtieri di Brienne vide che i suoi nimici s’ordinavano,
si gridò: Signori, che facciam noi? noi diam
loro podere di mettere arredo ed ordine nelle battaglie,
e così cresciam loro il cuore quando ci vedono
qui soggiornare: sicchè vi prego per Dio che
noi loro andiam correr sopra. Ma unqua non ci ebbe
alcuno che gliene volesse credere. Ed elli vedendo
che anima non se ne volea muovere, si tirò verso il
Patriarca per domandargli la sua assoluzione, e questi
anche non ne volle far niente. In quella col Conte
si trovò un Cherco molto notabile, che era Vescovo
di Raima, e che avea condotti molti bei fatti di
cavalleria nella compagnia del Conte Gualtieri; il
quale Vescovo disse al Conte: Non vi turbate mica
in vostra coscienza della iscomunicazione del Patriarca,
perchè ha egli ora gran torto, ed io di
mia possanza vi assolvo al nome del Padre e del
Figlio e dello Spirito Santo. Amen. E poi aggiunse:
<span class="pagenum" id="Page_208">[208]</span>
Sa, su, andiamo, e corriamo sovra loro. Ed allora ferirono
degli speroni, e si assembrarono alla battaglia
dell’Imperatore di Persia, la quale era la  diretana,
e nella quale avea troppo gran pieno di gente per la
poca possanza del Conte Gualtieri e della sua schiera.
E là ci ebbe d’una parte e d’altra gran quantità
di gente uccisa; ma ciò non ostante fu preso il
Conte Gualtieri, perchè tutte sue genti si dettero
svergognatamente alla fuga, e molti per troppa disperanza
e rammaricchio s’andarono a gittare in
mare<a class="tag" id="tag85" href="#note85">[85]</a>. E la causa dello sperpero e della disperazione,
fu per ciò che l’una delle battaglie dello Imperadore
di Persia si venne con tanto isforzo di
gente a combattere col Soldano della Cammella,
che, sebbene egli si difendesse a gran colpi ed a
grandissimi fatti d’arme, pur tuttavia, avendo
troppo fievole possanza al contrasto, di due mila
Turchi che seco aveva, non gliene rimasero più di
ottanta, e forza gli fu ritrarsi al suo castello della
Cammella.
</p>

<p>
E vedendo lo Imperadore di Persia ch’egli avea
avuto vittoria, prese in suo consiglio ch’egli andrebbe
assediare il Soldano sino nel suo Castello
della Cammella, ciò che a suo tempo volle fare.
Ma sappiate che male gliene prese, perchè quel Soldano,
come bene avvisato e consigliato, appellò le
sue genti, e loro rimostrò, e disse: Signori, se noi
ci lasciamo assediare, noi siamo perduti: pertanto
egli val meglio che noi andiamo correre loro sopra
per arte di guerra. E di fatto egli inviò delle sue
<span class="pagenum" id="Page_209">[209]</span>
genti quelle che erano male armate per di dietro
una valle coverta, e insegnò loro colpissero improvvisi
alle spalle l’oste dell’Imperadore: ciò ch’essi
effettuaro, e fatto tempestosamente impeto nel carriaggio,
si presero ad uccidere donne e fanciulli. Or
quando lo Imperadore, che cavalcava molto davanti,
udì il clamore dell’oste, si tornò indietro
per al soccorso: ma appena ebbe volto il dosso, ecco
il Soldano della Cammella, con ciò ch’egli aveva di
buone genti d’armi, gittarsi sovra di lui. Per che
egli avvenne che da due lati l’Imperadore fu sì duramente
ed impensatamente assalito che di ben
venticinquemila uomini ch’egli aveva, non gli dimorò
uomo nè donna nè piccolo infante che tutti
non fussono tagliati e messi alla morte.
</p>

<p>
Ora voi dovete sapere che lo Imperadore di Persia
avanti ch’elli si partisse per andare all’assedio
della Cammella, aveva menato il buon Conte di
Giaffa Messer Gualtieri di Brienne davanti la sua
città, e là lo fece impendere per le braccia alle forche
veggenti quelli che erano nel castello di Giaffa,
e facea bociar loro che giammai non farebbe dispendere
il loro Conte sino a che non gli fusse reso il
detto Castello. Ed in così che il povero Conte pendeva,
egli gridava ad alta voce alle sue genti che,
per nulla cosa ch’essi vedessero fargli, non rendessero
mai il Castello, giacchè se ’l facessero lo Imperadore
li farebbe tutti mettere a morte. E quando
esso Imperadore vide ch’e’ non ci poteva altra cosa
fare, inviò ’l Conte Gualtieri al Soldano di Babilonia,
e gliene fece un presente, insieme al Maestro
<span class="pagenum" id="Page_210">[210]</span>
dello Spedale, e a più altri gran personaggi che aveva
presi. Ed ebberci a condurre il Conte e gli altri
prigionieri sino in Babilonia, ben trecento Cavalieri,
ai quali prese troppo bene, perchè essi non
si trovarono punto alla mortalità che fu fatta, davanti
il castello della Cammella, dello Imperadore
di Persia e di sue genti, donde è stato parlato pur
dianzi.
</p>

<p>
Quando i Mercatanti di Babilonia seppero che ’l
Soldano aveva in sue prigioni il Conte Gualtieri,
assembraronsi, e tutti andarono fare un clamore al
Soldano ch’egli fesse loro diritto del Conte di Giaffa,
il quale li aveva strutti e spogliati parecchie fiate,
e fatti loro grandi dannaggi. E così, ottemperando
alla richiesta, il Soldano abbandonò loro il corpo
del Conte Gualtieri perchè vi si potessero vendicare
di lui. E questi cani traditori entrarono nella prigione
là ove era il valente produomo, e là lo ispezzarono
e lo misero a brani dopo avergli fatto più
martirii soffrire, donde noi debbiam credere che
l’anima sua ne sia gloriosa in Paradiso.
</p>

<h3 id="cap52-2"><span class="smcap">Capitolo LII.</span>
<span class="smaller">Come si fu pace tra ’l Soldano di Damasco e gli Almiranti
d’Egitto, e come noi non avemmo più con nissun di loro
nè triegua nè pace.</span></h3>

<p>
Ora riveniamo al Soldano di Damasco, il quale
ritirò le sue genti che aveva a Gadres, ed entrò in
Egitto, e là venne ad assalirvi gli Almiranti. E qui
dovete sapere che, per fortuna di guerra, l’una
battaglia del Soldano di Damasco disconfisse l’una
<span class="pagenum" id="Page_211">[211]</span>
delle battaglie degli Almiranti, e l’altra battaglia
d’essi Almiranti vinse l’altra delle battaglie del
Soldano; e per ciò se ne rivenne addietro a Gadres
questo Soldano di Damasco ben naverato e ferito
nella testa ed in altri luoghi. E durante ch’elli si
tenne a Gadres gli Almiranti inviarono in ambasciata
di verso lui, e là fecero pace ed accordo intra
loro; e perciò dimorammo scherniti d’una e d’altra
parte, perchè d’allora in avanti noi non avemmo
nè pace nè tregua nè col Soldano nè cogli Almiranti.
E sappiate che noi non eravamo nulla fiata in nostro
oste di genti d’arme, che mille quattrocento
incirca capaci di far difesa. Sì tosto come il Soldano
di Damasco fu appaciato cogli Almiranti d’Egitto,
fece egli ammassare tutte le sue genti che aveva a
Gadres, e si partì e venne passare presso di nostr’oste
con ben ventimila Saracini e diecimila Beduini
a forse due sole leghe di distanza, ma unqua non
ci osarono assalire: e fummo in aguato, il Re e il
Maestro Ballistriere, bene tre giorni, di paura che
essi si ferissero nell’oste nostra segretamente.
</p>

<p>
Il giorno della San Giovanni che segue a Pasqua,
durante che ’l Re udiva il suo Sermone, egli
venne una delle genti di detto Maestro alle macchine
da gitto, il quale entrò tutto armato nella
cappella del Re, e gli disse ch’e’ Saracini avevano
accerchiata l’antiguarda de’ balestrieri. Allora io
richiesi il Re che mi donasse congedo d’andarvi,
ed egli il fece, e mi diede a balire sino a cinquecento
uomini d’arme ch’egli nomò. E sì tosto come noi
fummo fuori dell’oste, e che i Saracini, che tenevano
<span class="pagenum" id="Page_212">[212]</span>
in pressa i balestrieri, ci videro, si ritirarono
di verso un Almirante che era su un colle davanti a
noi a ben mille uomini d’arme. Allora si cominciò
la battaglia intra i Saracini e la compagnia de’ balestrieri;
e come quello Almirante vedeva che le sue
genti erano pressate, incontanente le rinforzava; ed
altrettanto faceva il Maestro dei balestrieri quando
vedeva che le sue genti eran più fievoli. E durante
che noi eravamo così combattendo, il Legato ed i
Baroni dissero al Re che gran follia era ch’egli m’avesse
lasciato così scoverto ne’ campi, ed egli comandò
loro che mi venissero cherendo ed altresì
il Maestro de’ Ballestrieri. Ed allora si dipartirono
i Turchi, e noi ci ritraemmo dietro le parate dell’oste.
E molte genti meravigliaronsi che i Turchi ci
avessero lasciato in riposo, se non che taluno diceva
che ciò era stato perchè e’ lor cavalli erano tutti
lassi e affamati sendo stati sostenuti a disagio entro
a Gadres bene uno anno intiero.
</p>

<h3 id="cap53-2"><span class="smcap">Capitolo LIII.</span>
<span class="smaller">Come i Turchi di Damasco vennero davanti Acri, e poi partitisine
assalirono Saetta e la misero a distruzione.</span></h3>

<p>
Gli altri Turchi ch’erano partiti da innanzi
Giaffa se ne vennero davanti Acri, e mandarono al
Signore d’Assur, che era Connestabile del Reame
di Gerusalemme, ch’egli loro inviasse cinquanta
mila bisanti, o ch’essi distruggerebbono i giardini
della città. Ed il Signore d’Assur mandò loro all’incontro
che non invierebbe neente. Allora essi arringarono
le loro battaglie, e se ne vennero lungo le
<span class="pagenum" id="Page_213">[213]</span>
sabbie d’Acri sì presso della Città che si sarebbe
ben tirato fino entro la medesima con un ballestrone
da tornio. E adunque sortì fuora della Città il Signore
d’Assur, e s’andò a mettere loro a monte,
là ove era il cemeterio di San Nicolao, per difendere
li giardini. E quando li Turchi approcciaro,
alquanti de’ nostri sergenti a piè uscirono anche
d’Acri, i quali cominciarono a tirar loro sopra d’archi
e ballestre a gran forza. E di paura ch’essi si
mettessero in periglio, il Signore d’Assur li fece
ritrarre alla muraglia per un giovine Cavaliere, che
era di Genova.
</p>

<p>
Ed in quella che il giovine Cavaliere Genovese
ritraeva que’ pedoni, un Saracino venne a lui mostrandosi
spaurato ed ismosso in coraggio, il quale
in suo saracinesco, gli disse ch’egli giostrerebbe a
lui, se il volesse. E il Cavaliere gli rispose fieramente
che molto volentieri il riceverebbe; ma quando
volle incorrere su quel Saracino, appercepì egli
colà presso ed alla sua mano sinistra altri otto Saracini
che mostravano dimorar là per vedere chi
guadagnerebbe di quella giostra: perchè allora il
Cavaliero lasciò di correre al Saracino con chi aveva
a giostrare, e prese la sua corsa al troppello
degli otto agguatatoli, e ne ferì uno per mezzo il corpo,
e traforandolo d’oltre in oltre colla sua lancia lo
freddò sul colpo; e poi se ne ritornò a nostre genti.
E gli altri Saracini gli corsero tutti sovra, ed uno
ce n’ebbe che gli donò un gran colpo di mazza sul
piastrone, ed il Cavaliere, al ritorno ch’e’ fece,
diede al Saracino, che lo avea colpito, un tal colpo
<span class="pagenum" id="Page_214">[214]</span>
di spada sulla testa che gli fece balzar le tovaglie
che ricoprivanla sino a terra. E sappiate che su
quelle tovaglie essi ricevono sicuri di grandi colpi,
e perciò le portano essi quando vanno in battaglia,
e sono intortigliate l’una sull’altra molto dura ed
artatamente. Allora un altro Saracino pensò calare
un gran fendente di sua spada turchesca sul Cavaliere,
ma questi seppe tanto ischiancirsi che il colpo
non lo attaccò mica; ed in vece al ritorno che fece
il Saracino, il Cavaliero gli abbandonò di forza un
manrovescio della sua grossa spada per mezzo il
braccio, che gli fece volare a terra la scimitarra, e
così potè egli finalmente ammenare la sua gente da
piè. Questi tre bei colpi fece il Cavalier Genovese
davanti il Signore d’Assur, e davanti li grandi personaggi
d’Acri, i quali erano montati sulle mura
per vedere quelle genti. Dopo ciò si partirono li Saracini
dinanzi ad Acri, e perciò che essi udirono
che il Re faceva asserragliare Saetta, e ch’elli avea
seco poco di buona gente d’arme, tirarono a
quella parte. E quando il Re seppene la novella, per
ciò ch’elli non avea mica la possanza di resistere
contro di loro, si ritirò col Maestro degli Ingegnieri,
e il più di gente che potè capirvi dentro il girone
del castello di Saetta, il quale era bene affortito e
ben chiuso. Ma guari non ci entrò di gente perchè
il mastio incastellato era troppo picciolo e stretto,
sicchè molti rimasero nelle borgora aperte. E tantosto
li Saracini arrivarono ed entrarono in quelle
borgora là dove non trovarono nulla difesa, perchè
le non erano ancora accompite di chiudersi, e
<span class="pagenum" id="Page_215">[215]</span>
vi uccisero ben due mila sergenti e bagaglioni dell’oste
nostra, e poi quand’ebbero ciò fatto e messo
il caseggiato in preda e ruina se ne andarono a Damasco.
</p>

<p>
Quando il Re vide che i Saracini aveano tutta
abbattuta e disertata Saetta ne fu molto dolente, ma
egli non lo poteva ammendare: ed i Baroni del paese
allo ’ncontro ne furono ben gioiosi. E la ragione
era per ciò che ’l Re voleva appresso ciò, andare ad
asserragliare un colle là ove di già ci solea avere un
castello del tempo de’ Macabei. E sedeva quel vecchio
castellare in sulla via che da Giaffa mena in
Gerusalemme, e per ciò ch’egli era bene a cinque
leghe lungi dal mare, i Baroni si discordavano a
che egli fusse rimurato e chiuso, per ciò ch’essi dicevano,
e dicevano bene il vero, che giammai non
l’avrebbono potuto vittovagliare, senza che i Saracini
ne togliessero a forza la vittuaria, per ciò che
essi erano i più forti entro terra. E per ciò rimostrarono
i Baroni al Re, che gli valeva molto meglio
e più gli era a onore, il rifare ed acchiudere
Saetta che lo andare ad imprendere un novello edifizio
sì lungi dal mare: ed a ciò s’accordò il Re,
tuttocchè di mal cuore.
</p>

<h3 id="cap54-2"><span class="smcap">Capitolo LIV.</span>
<span class="smaller">Come il buon Re s’astenesse dello andare a Gerusalemme
in maniera di pellegrino.</span></h3>

<p>
Durante il tempo che ’l Re era a Giaffa gli fu
detto che il Soldano di Damasco gli soffrirebbe la
sua andata a Gerusalemme, e ciò per buono assicuramento.
<span class="pagenum" id="Page_216">[216]</span>
E molto volentieri l’avrebbe il Re voluto
fare, ma n’ebbe su ciò il suo Gran Consiglio, il
quale ne lo stornò. E gliene fecero rimostranza per
uno esempio che fu tale. Che quando lo Re Filippo
l’Augusto si partì da innanzi Acri per andare in
Francia, lasciò egli molte sue genti nell’oste del
Duca Ugone di Borgogna, il quale avolo era del
Duca diretanamente morto. Ora in quello tempo, e
durante che esso Ugo Duca, e lo Re Riccardo d’Inghilterra
soggiornavano in Acri, furon loro apportate
novelle ch’essi prenderebbon bene Gerusalemme
la di mane quando il volessero, per ciò che il
grande sforzo dei Cavalieri d’Egitto se n’era ito
col Soldano di Damasco ad una guerra ch’egli aveva
a Nessa contro ’l Soldano di detto luogo. Perchè
tantosto s’accordaro il Duca di Borgogna e il
Re Riccardo di levare il campo per andare verso
Gerusalemme. E divisarono le lor battaglie, donde
lo Re d’Inghilterra volle menar la primiera, e il
Duca ebbe l’altra d’appresso colle genti del Re di
Francia che erano dimorate alla sua bailìa. Ed in
quella ch’e’ furono presso di Gerusalemme, e così
presso di prendere la santa città, egli fu mandato
dalla battaglia del Duca di Borgogna al Re d’Inghilterra
ch’esso Duca se ne ritornava addietro
solamente affinchè l’uomo non potesse dire che
gl’Inghilesi, i quali il precedevano in gara, avessero
essi preso Gerusalemme. Ed in quella che erano
in tali dolorose parole, ci fu l’uno dell’antiguarda del
Re d’Inghilterra, che gli gridò: Sire,
Sire, venite sin qui, ed io vi mostrerò Gerusalemme
<span class="pagenum" id="Page_217">[217]</span>
che pare laggiù. Ma egli stette, e si levò davanti
gli occhi la sua cotta d’arme tuttavia plorando e
dicendo a Nostro Signore ad alta voce: Ah! buon
Sire Iddio, te ne priego, fa ch’io mica non veda la
tua santa città di Gerusalemme; poichè così va ch’io
non la posso diliberare dalle mani de’ tuoi nemici! — Questo
assempro fu mostrato a Re San Luigi
per ciò ch’egli era il più gran Re de’ Cristiani, dicendogli
che s’egli faceva il suo pellegrinaggio in
Gerusalemme senza liberarla dalle mani dei nimici
di Dio, tutti gli altri Re, che verrebbero al detto
viaggio, si terrebbero appagati altresì di fare il
pellegrinaggio loro senza più, siccome arebbe fatto
lo Re di Francia.
</p>

<p>
Del buon Re Riccardo d’Inghilterra ch’ebbe in
nome Cuor di Lione, vi dissi altrove in questo libro,
ora vi dirò io del Duca di Borgogna. Sappiate
dunque ch’elli fu molto buon Cavaliero di sua mano
e molto cavalleresco, ma unqua non fu egli tenuto
per saggio nè verso Dio nè verso il mondo. E bene
ciò parve ne’ suoi fatti detti davanti: e di lui disse
il Gran Re Filippo quando seppe che il Conte Giovanni
di Chalons suo genero avea avuto un figliuolo,
cui avevano rinominato Ugo; Dio lo voglia fare
produomo e probuomo, perchè gran differenza diceva
essere intra l’uno e l’altro, e che molti Cavalieri
ci avea, così Cristiani come Saracini, i quali
erano bensì assai prodi uomini, ma non erano punto
uomini probi, poich’essi non temono nè amano Dio
alcunamente. E diceva che grande grazia faceva Dio
a un Cavaliero quando egli avea questo bene che
<span class="pagenum" id="Page_218">[218]</span>
per suoi fatti era chiamato produomo e probuomo:
ma colui di chi abbiam detto qui davanti, poteva
bene essere appellato produomo perch’egli era prò
ed ardito di suo corpo, ma non già dell’anima
sua, poich’elli non temeva punto a peccare nè a
misprendersi inverso Dio.
</p>

<h3 id="cap55-2"><span class="smcap">Capitolo LV.</span>
<span class="smaller">Delle munizioni e difese che ’l Re fece a Giaffa ed a Saetta,
e di ciò che avvenne nel frattempo.</span></h3>

<p>
Dei gran danari che il Re mise a chiudere Giaffa,
non mi conviene mica il parlarne per ciò ch’essi
furono senza numero. In fatti ne affortì egli e chiuse
il borgo da l’uno de’ mari sino all’altro, e ci avea
bene ventiquattro torri che grandi che piccole, e
fosse a prode rinette e fatte di dentro e di fuora: e
ci avea tre grandi porte, donde il Legato avea avuto
commissione di farne fare una delle tre, e della
muraglia tanto quanto correva da quella porta sino
all’altra. Ed a conoscere per estimativa ciò che la
cosa poteva costare al Re, egli è verità che una
fiata mi domandò il Legato quanto io stimassi ciò
che gli fosse costato la porta ed il tratto di muro
ch’egli avea fatto fare. Ed io stimai che la porta
gli era ben costata cinquecento lire, e la muraglia
trecento. Ed allora il Legato, scotendo il capo, mi
disse che io era ben lungi dal computo, e che, così
l’âtasse Iddio, come la porta e il muro gli erano ben
costati trentamila lire. Per la qual cosa può ben
l’uomo pensare in suo cuore la massa grande d’argento
<span class="pagenum" id="Page_219">[219]</span>
che tutto quel cassero sarà costato al buon
Santo Re.
</p>

<p>
Quando il Re ebbe accompito di munire e di
chiudere Giaffa, gli prese volontà di fare a Saetta
com’egli avea fatto a Giaffa, e di ridurla asserragliata
e accasata così com’ell’era avanti che i Saracini
l’avessono abbattuta: e s’ismosse per andarvi
lui e sua oste il dì della festa de’ Monsignori Santo
Pietro e Santo Paolo Apostoli. E quando ’l Re fu
davanti il castello di Assur a tutto suo oste, sulla
sera appellò egli le genti del suo Consiglio, e domandò
loro d’una cosa ch’elli aveva volontà di
fare, cioè ch’elli pensava prendere una città de’ Saracini,
che l’uomo appella Napoli, e che si nomina
nelle Scritture della Bibbia e dello antico Testamento,
Samaria. Allora i Signori del Tempio, i Baroni
e gli Ammiragli del Paese gli consigliarono
ch’elli lo devesse fare, ma che non ci dovea punto
essere di persona, per essere impresa troppo risicosa,
dicendo che se per malastro vi fosse preso od
ucciso, tutta la Santa Terra ne andrebbe perduta.
Ed egli loro rispose che non lascerebbe già andare
sue genti là dove non potesse essere corporalmente
con loro. E per tale discordo dimorò l’impresa, e
non ne fu più niente. Allora noi ci partimmo e venimmo
sino alla sabbia d’Acri, e là si loggiò il Re
e tutta sua oste quella nottata. E alla dimane venne
a me una gran quantità di popolo della grande Erminia,
il quale andava in pellegrinaggio a Gerusalemme.
E mi venne supplicare quel popolo, per un
turcimanno latino ch’essi avevano, avendo udito
<span class="pagenum" id="Page_220">[220]</span>
dire di me ch’io era il prossimano del Re, ch’io
volessi mostrar loro il buon Re San Luigi. Ed allora
io me n’andai di verso il Re, e gli dissi che
una gran turba di genti della grande Erminia che
andavano in Gerusalemme lo voleano vedere. Ed
egli si prese a ridere, e mi disse che le facessi venire
davanti a lui. E tantosto gli ammenai quel popolo
che videlo molto volentieri, e molto lo onorarono
negli atti loro; e poi quando l’ebbono lungamente
ammirato, lo accomandarono a Dio in loro
linguaggio, ed egli gli accommiatò in Dio similmente.
La domane il Re e sua oste si partì ed andammo
alloggiare in un luogo che l’uomo appella
Passa-pullano, ov’egli ci avea di molte belle acque
fontanili, di che nel paese s’irrigano le canne donde
viene lo zuccaro. E quando io fui loggiato, l’uno
de’ miei Cavalieri che s’era dato la fatica dell’apprestamento,
mi disse: Sire, or v’ho io alloggiato
molto meglio che ieri non eravate. E l’altro de’ miei
Cavalieri che m’avea alloggiato quel giorno innanzi,
gli va a dire: Voi siete troppo folle ed ardito
quando a Monsignore voi andate a biasmare cosa
ch’io ho fatto: e quando ebbe ciò detto, gli salì
sopra e lo prese pei capelli. Or quando io scorsi
l’oltracotanza di quel Cavaliere che davanti a me
avea osato di prendere a capelli un altro mio Cavaliere,
andaigli correre sopra, e gli donai un gran
colpo di pugno tra le spalle. Lasciò egli allora tosto
l’acciuffato, ed io dissi cruccioso all’acciuffatore
ch’egli uscisse tosto del mio alloggiamento, e che
giammai, così m’aiutasse Dio, egli non ne sarebbe
<span class="pagenum" id="Page_221">[221]</span>
di mia magione. Allora se ne uscì fuora quel Cavaliero
menando gran duolo, e se n’andò verso
Messer Gillio il Bruno, che era allora Connestabile
di Francia, il quale se ne venne tantosto a me pregandomi
ch’io volessi riprendere quel mio Cavaliero,
e che grande ripentenza aveva egli di sua
follia. Ed io gli dissi che non fareine già niente
prima che il Legato m’avesse donato assoluzione
del saramento ch’io ne avea fatto. E il Connestabile
se n’andò diverso il Legato, gli contò tutto il
caso, e gli richiese che mi volesse assolvere del
giuramento isfuggitomi. E il Legato gli rispose
ch’e’ non aveva podere d’assolvermene, visto che
a buon diritto io aveva fatto il saramento, e ch’esso
era ragionevole, per ciò che il Cavaliere l’aveva
grandemente disservito. E questa cosa ho io voluto
scrivere ne’ fatti di questo mio Libro, a fine di donare
in esempio a ciascuno ch’e’ non voglia giammai
saramentare se non gli avviene di farlo per
ragione, perchè il Saggio dice, che:
</p>

<div class="poem"><div class="stanza">
<p class="i01">Chi volentieri e a vanvera si giura</p>
<p class="i01">Avvien che spesse volte si pergiura.</p>
</div></div>

<h3 id="cap56-2"><span class="smcap">Capitolo LVI.</span>
<span class="smaller">Come assalimmo la Città di Belinas, e del pericolo nel
quale fui capitanando la prima battaglia del Re.</span></h3>

<p>
L’altro giorno inseguente il Re e sua oste se
n’andò davanti la città di Sur, che è appellata Tiro
nella Bibbia; e là fu il Re parimente intalentato
d’andare a prendere una città ch’era colà presso,
e che aveva in nome Belinas. E gli consigliarono le
<span class="pagenum" id="Page_222">[222]</span>
sue genti che il devesse fare, ma ch’egli non ci
dovesse punto essere, ed a ciò s’accordò finalmente
a gran pena. E fu appuntato che il Conte d’Angiò
andrebbe, e Messer Filippo di Monforte, il Sire di
Sur Messer Gillio il Bruno Connestabile di Francia,
Messer Piero il Ciambellano, ed i Maestri del Tempio
e dello Spedale colle loro genti d’arme. E poi
sulla notte noi ci armammo, e venimmo un poco
appresso la punta del giorno in una pianura ch’era
davanti la città di Belinas appellata nelle antiche
Scritture Cesarea di Filippo. Ed è sedente quella
città sovra una bella fontana che l’uomo appella
Gior; e ne’ piani che sono davanti quella città ci
ha un’altra molto bella sorgente, che ha in suo diritto
nome Dan; e s’intrammischiano insieme i ruscelli
di quelle due fontane alquanto lunge dalla
città, ed il fiume che se ne fa è appellato unitamente
Giordano là ove Gesù Cristo nostro Signore fu battezzato.
</p>

<p>
Per lo consiglio del Conte d’Angiò, de’ Maestri
del Tempio e dello Spedale, e de’ Baroni del Paese
fu avvisato che la battaglia del Re, ove io era per
allora co’ miei Cavalieri, e coi quaranta Cavalieri
Sciampagnesi che il Re mi aveva di già dato a bailire,
andremmo ad interporci tra la città ed il
castello; Messer Gioffredo di Sergines ed i produomini
del Paese che erano con noi tenterebbono la
città a man sinistra; gli Spedalieri a man destra;
ed il Maestro del Tempio e sua compagnia, insisterebbono
sulla via che noi altri della prima battaglia
avremmo battuto. E adunque ciascuno s’ismosse a
<span class="pagenum" id="Page_223">[223]</span>
partire e noi approcciammo sino incontra la città per
di dietro, e trovammo là alquanti di nostre genti
morti, che i Saracini, dopo ch’e’ si erano traforati
nella città, avevano uccisi e fuorgittati. E dovete
sapere che la costa per ove noi dovevamo salire era
assai perigliosa; perchè in primo luogo ci avevamo
tre muri a sorpassare, e poi il dirupo era così infranto
e smottato che nullamente vi si poteva tenere
a cavallo: e nell’alto del colle ci avea gran
quantità di Turchi a cavallo là veramente ov’egli
ci conveniva montare. E in quella io vidi che taluno
de’ nostri a un cotal luogo rompevano le
mura della città, ed io mi volli tirare ad essi cavalcando.
Un Cavaliero de’ miei pensò allora varcare
in salto il muro, ma il cavallo gli cadde sovra rovescione;
per che quando vidi ciò, mi discesi a piè,
e presi il mio cavallo per lo freno, e la spada in
pugno montammo arditamente contramonte quel
colle. E allorchè li Turchi, ch’erano in sull’alto,
ci videro andare ad essi sì fieramente, così come
volle Iddio, se ne fuggirono e ci lasciarono lo spiazzo
franco. E in quello spiazzo ci avea un sentieruzzo
tagliato nella roccia che discendeva nella città: perchè
quando noi fummo colassù donde erano fuggiti
i Saracini indirizzandosi al castello, gli altri Saracini
ch’erano nella città non osarono venire a noi,
e si fuggirono anzi per temenza del sovracapo,
fuora della città, e la lasciarono all’altre nostre
genti senza nullo dibattimento di guerra. E ben
sappiate che durante ch’io era in sull’alto di quel
colle il Maresciallo del Tempio udì dire ch’io era
<span class="pagenum" id="Page_224">[224]</span>
in gran periglio, e se ne venne a monte sino a me.
Ora vi dirò ch’io aveva con me li Cavalieri Teutoni,
i quali quando videro che i Turchi a cavallo
si fuggirono dritto al Castello ch’era assai dilungato
dalla città, ismossersi tutti per correre loro
sovra malgrado mio, e non ostante ch’io loro dicessi
ch’e’ facean male, perchè noi avevamo accapata la
nostra impresa, e fatto ciò che ci era stato comandato
di fare. Il Castello era tutto al di sopra della
città ed avea in nome Subberbe, ed è intorno a mezza
lega in su l’alto della montagna che l’uomo appella
Libano, e ci hanno a passare molte rocce stagliate
e repenti sino al Castello. Or quando i Teutoni videro
che follemente essi perseguivano coloro che
montavano per al castello, i quali sapevano troppo
bene i tragitti e rigiri di quelle rocce, pensarono
di riferire addietro. Il che vedendo li Saracini incalzati,
stettero, e poi messo piede a terra, incorsero
loro sopra a ma’ passi, balzando pei noti scorci,
e donando loro di gran colpi di mazze, e così ributtandoli
aspramente sin verso il luogo ov’io era.
E quando le genti ch’erano con me videro la iattura
e il discapito in che i Cavalieri Teutoni erano condotti
al discendere, e come i Saracini li perseguivano
tuttavia, cominciarono a sbigottirsene e ad
aver paura. Ed io loro dissi che se per avventura
fuggissero, li farei tutti cassare e metter per sempre
fuori dei gaggi del Re. Ed essi mi risposero:
Sire di Gionville, noi abbiamo il peggio assai più
che voi, perchè voi siete a cavallo per ismucciarvela
quando vorrete, e noi altri siamo a piè, sicchè
<span class="pagenum" id="Page_225">[225]</span>
siamo a gran risico d’essere uccisi se i Saracini calassero
sino a qui. Ed allora io mi discesi con essi
a piede per dar loro buon coraggio, e inviai il mio
cavallo nella battaglia de’ Tempieri, ch’era bene a
una gran portata di ballestra da noi. E così come i
Saracini cacciavano i Teutoni, là con loro si trovò
un mio Cavaliere ch’un Saracino ferì di quadrello
per mezzo la gola, e cadde, veggenti noi, tutto
morto; ed allora mi disse un Cavaliero, ch’avea
nome Messer Ugo d’Iscossato, avoncolo del mio
Cavaliero morto, ch’io gli andassi âtare a portare
suo nepote a valle per farlo interrare. Ma io non ne
volli far niente, perchè il Cavaliero era andato correre
lassù coi Teutoni oltre il mio grado, e dissi:
or dunque se mal glien’è preso, io non ne posso
altro. Così eravamo noi quando Messer Giovanni di
Valencienne udì dire che noi eravamo in gran disarredo,
ed in gran periglio di nostra vita, di che
se n’andò verso Messer Oliviero di Termes ed a’ suoi
altri Capitani di Linguadoco, e disse loro: Signori,
io per me vi prego, e vi comando da parte il Re,
che mi veniate âtare a riavere il Siniscalco di
Sciampagna. Ed un Cavaliero ch’avea in nome
Messer Guillelmo di Belmonte s’en venne a lui e
gli disse ch’io era morto. Ma non ostante non s’ispargnò
mica il buon Messer Oliviero di Termes, e
volle sapere o di mia morte o di mia vita per dirne
al Re sicure novelle; e venne contramonte montando
sino all’alto della montagna là ove noi eravamo.
</p>

<p>
Quando Messer Oliviero fu montato e vide che
noi eravamo in troppo grande periglio, e che non
<span class="pagenum" id="Page_226">[226]</span>
avremmo potuto discendere per ove eravamo montati,
egli ci donò un buon consiglio: perchè ci fece
discendere per un versante ch’era in quella montagna,
come se noi avessimo voluto andare a Damasco:
e diceva che i Saracini si ritrarrebbono al Castello
pensando che noi li volessimo andare a sorprendere
per didietro. E poi quando noi fummo discesi sino
alla pianura, ci fece mettere il fuoco in tutte le biche
del formento ch’era ne’ campi, e così ritraendoci dietro
quella parata di fumo tanto femmo che venimmo
a salvezza pel buon consiglio di Messer Oliviero, e la
dimane ci rendemmo a Saetta là ov’era il Re. E
trovammo che il buon sant’uomo avea fatto interrare
li corpi de’ cristiani ch’erano stati uccisi, ed
egli stesso aiutava a portarli in terra. E sappiate
che ce n’avea alcuni, i quali erano isfatti e putenti
tanto che coloro che li portavano se ne istoppavan
le nari, ma il buon Re noi faceva mica. E quando
noi fummo arrivati di verso lui, egli ci avea di già
fatto fare le trabacche nostre e gli alloggiamenti.
</p>

<h3 id="cap57-2"><span class="smcap">Capitolo LVII.</span>
<span class="smaller">Del pellegrinaggio a Nostra Donna di Tortosa, e come avvenne
che la Reina s’agginocchiasse davanti i miei camelotti.</span></h3>

<p>
Durante queste cose, un giorno essendo io davanti
l’Re gli domandai congedo d’andare in pellegrinaggio
a Nostra Donna di Tortosa, ch’era allora
molto in noméa, e ci aveva gran quantità di
pellegrini per ciascun giorno, conciossiachè si diceva
ch’egli fosse il primiero altare ch’unqua si
<span class="pagenum" id="Page_227">[227]</span>
facesse nell’onore della gran Madre di Dio. E faceva
Nostra Donna de’ miracoli grandi a meraviglia;
intra li quali ella ne fece uno d’un pover uomo
ch’era fuori di suo senno ed indemoniato, perch’egli
aveva il maligno spirito entro suo corpo. Ed avvenne
per un giorno, ch’egli fu ammenato a quell’altare
di Nostra Donna di Tortosa; ed in così che gli amici
suoi, i quali aveanlo ammenato là, pregavano
a Nostra Donna ch’ella gli volesse ricovrare sanità
e guerigione, il diavolo che la povera creatura aveva
in corpo, parlò e disse: Nostra Donna non è
punto qui; ella è in Egitto per aiutare al Re di
Francia ed ai Cristiani che oggi arrivano in Terra
Santa contro tutta Pagania che li attende sulla
piaggia a cavallo. E fu messo in iscritto il giorno
in che il diavolo profetò questi motti, e fu lo scritto
apportato al Legato che era col Re di Francia, il
quale mi disse dappoi che a quel giorno appunto noi
eravamo arrivati in terra d’Egitto. Ed io son certano
che della buona Dama Santa Maria ci ebbe colà
per noi gran bisogno.
</p>

<p>
Il Re molto volentieri mi diè congedo di andare
a quel pellegrinaggio, e m’incaricò ch’io gli comprassi
per cento lire di camelotti di diversi colori
ch’egli voleva donare ai Cordiglieri quando noi saremmo
ritornati in Francia: e allora io pensai in
mio core ch’egli non dimorerebbe più guari lungamente
a rivenirsene di qua mare. E quando io fui
a Tripoli, là ov’era il luogo del mio pellegrinaggio,
vi feci la mia oblazione a Dio e a Nostra Donna di
Tortosa, e poi appresso vi comperai li camelotti che
<span class="pagenum" id="Page_228">[228]</span>
il Re m’avea comandato d’incettarvi. Il che veggendo
i miei Cavalieri mi domandarono che voleva
farne? ed io lor diedi a credere che ne faceva incetta
per mio guadagno.
</p>

<p>
Appresso che noi fummo là arrivati, il Principe
di quella terra, il quale seppe ch’io era partito dall’oste
del Re di Francia, venne al davanti di noi,
e ci fece molto grande onore, e ci offrì de’ grandi
doni; donde umilmente lo ringraziammo, e non volemmo
niente prendere, fuor che di reliquie, ch’io
apportai al Re co’ suoi camelotti. E sappiate che la
Reina aveva bene udito novelle ch’io era stato in
pellegrinaggio, e che aveva apportate delle reliquie.
Ora io le inviai per uno de’ miei Cavalieri quattro
pezze di camelotto di quelle che avea comperate, e
quando il Cavaliere entrò verso lei in sua camera,
ella si cominciò ad agginocchiare davanti i camelotti
che erano inviluppati in un drappo; di che il
Cavaliere meravigliandosi che la Reina s’agginocchiasse
davanti a lui, e non sapendo perchè, si va
altresì a gittare sui ginocchi. E adunque la Reina
gli disse: Sir Cavaliere, voi non vi dovete mica agginocchiare
quando voi portate delle sante reliquie.
Allora il mio Cavaliere rizzandosi le disse che le
non erano punto reliquie, ma che erano camelotti
ch’io le presentava. Quando la Reina e le sue Damigelle
intesero che là non erano punto reliquie, elleno
si presero forte a ridere, e la Reina disse: Sir
Cavaliere, mal giorno sia donato al vostro Signore,
quando elli m’ha fatto agginocchiare davanti i suoi
camelotti.
</p>

<p>
<span class="pagenum" id="Page_229">[229]</span>
</p>

<h3 id="cap58-2"><span class="smcap">Capitolo LVIII.</span>
<span class="smaller">Come il buon Re, saputo la morte di Madama sua Madre,
accogliesse il pensiero di ritornare in Francia.</span></h3>

<p>
Tantosto appresso, il Re essendo a Saetta ebbe
novelle che Madama sua Madre era morta. Donde
elli menò si gran duolo ch’egli fu per due giorni in
sua camera senza ch’uomo potesse parlargli. Ed
appresso i due giorni passati, egli m’inviò cherére
per uno dei Valetti di camera, e quando gli fui davanti,
gridò e, stendendomi le braccia, cominciò a
dire: Ah! Siniscalco, io ho perduto la mia buona
Madre! ed io lo interruppi soggiugnendo: Sire, io
non me ne isbaisco punto, poichè tutti sappiamo
ch’ella, sendo nata, aveva pure una fiata a morire.
Ma ben io mi meraviglio del grande ed oltraggioso
duolo che voi ne menate, voi, dico, che siete a dritto
tenuto tanto savio Principe. E voi ben sapete, seguitai
io, che il Saggio dice, come il misagio che
il valente uomo ha in suo cuore, non gli deggia apparire
al viso, sicchè altri il conosca: perchè colui,
che lo fa apparire, dona gran gioia a’ nimici suoi,
ed agli amici pena e iscorruccio. E così di parole in
parole il venni un poco appaciando: ed allora egli
fece fare oltre mare molti bei servigi per l’anima
della fu buona Dama sua Madre, e similmente inviò
in Francia un gran forziere caricato di gioielli e
pietre preziose alle Chiese di Francia con lettere
missive, nelle quali invitava i prelati ch’e’ volessono
pregare a Dio per lui e per la detta Dama sua Madre.
</p>

<p>
Ben tosto appresso il Re volle dar ordine alle
<span class="pagenum" id="Page_230">[230]</span>
sue bisogne, e sapere s’egli doveva ritornarsene in
Francia, od ancora dimorare colà. E in così ch’egli
era su questo proposito, tuttavia istando a Saetta,
ch’egli avea pressochè asserragliata interamente,
appellò il Legato ch’era con lui, e gli fece fare alquante
processioni, richerendone a Dio che gli desse
a conoscere lo quale farebbe meglio di suo piacere,
o dello andarsene in Francia o del dimorare colà.
Un poco appresso che le processioni furono fatte,
io era andato un cotal dì coi Ricchi Uomini del paese
a diportarmi in un pratello; quando il Re mi fece
appellare, ed era il Legato con lui; ed allora mi va
a dire esso Legato alla presenza del Re: Siniscalco,
il Re si loda grandemente dei buoni ed aggradevoli
servigi che voi gli avete fatto, e forte desidera il
vostro pro e il vostro onore, e mi fa dirvi, affinchè
ne prendiate in vostro cuore alcun solazzo di gioia,
che sua intenzione è d’andarsene in Francia di dentro
Pasqua che viene. E adunque io gli risposi che
Nostro Signore Iddio il lasciasse fare alla sua buona
volontà. Dopo queste parole il Legato si partì d’insieme
il Re, e mi pregò ch’io gli facessi compagnia
sino al suo alloggiamento: ciò ch’io feci volentieri.
E là mi fece entrare nella sua guardaroba, e poi
cominciò a lagrimare, e presomi per le mani, mi
disse: Siniscalco, io son ben gioioso, e rendone grazie
a Dio di che abbiate così isfuggito tanti e sì
grandi pericoli, da poi che voi siete stato in questa
terra; ma d’altra parte io sono molto tristo e dolente
di cuore ch’elli mi convenga lasciare le vostre
buone e sante compagnie per ritornarmene in
<span class="pagenum" id="Page_231">[231]</span>
Corte di Roma, intra gente così disleale come ci
ha<a class="tag" id="tag86" href="#note86">[86]</a>. Ma io vi dirò, mia intenzione è di dimorare
ancora un anno appresso voi in Acri, per dispendervi
tutti li miei danari a farvi acchiudere ed accerchiare
il sobborgo, affinchè, quando ne sarò così
tutto scusso, non mi possa venir uomo a impugnare
di rimbrotti, e di accuse, quasi n’abbia fatto civanzo.
Ed io, dipartendomi, il confortai che mettesse
adunque ad effetto la sua intenzione.
</p>

<p>
Quando io fui ritornato di verso il Re la dimane
comandò che mi armassi co’ miei Cavalieri, e
quando fummo tutti armati venni a lui chiedendogli
che gli piaceva ch’io facessi; ed egli allora mi
disse ch’io menassi la Reina e’ figliuoli suoi sino a
Sur, là per ove ci avea ben sette leghe: e di ciò non
lo volli punto disdire non ostante che gran periglio
ci fusse a passare, perchè non avevamo noi allora
notte e giorno nè tregua nè pace, nè cogli Egiziani
nè con quelli di Damasco. Con tutto ciò noi partimmo
e venimmo la mercè di Dio tutto in pace e
senza alcuno impedimento in Sur anzi l’otta del
sonno. Tantosto appresso il Patriarca ed i Baroni
del Paese, i quali lungamente avevano accompagnato
il Re, veggendo ch’elli aveva accerchiata
Saetta di grandi mura, e fatte fare grosse torri, e
fosse iscavare di dentro e di fuora, se ne vennero
a lui, e gli resero umilmente grazie e lodi dei grandi
beni, onori, e piaceri che loro avea fatti nella Santa
Terra; perchè egli vi avea fatto rimurar di nuovo
<span class="pagenum" id="Page_232">[232]</span>
oltre Saetta, Cesarea e Giaffa, ed avea rafforzata
la Città d’Acri di grandi muraglie altresì e di grosse
torri. E gli dissero: Sire, noi vediamo ben chiaramente,
che la vostra dimora con noi più non ci appartiene,
e ch’ella non può durare più oltre, così
che ne venga oggimai maggior profitto al Reame
di Gerusalemme; per ciò noi vi consigliamo tutti
insieme che ve n’andiate in Acri, e là cominciate
a far mettere su e ad appuntare il vostro passaggio
allo ’ntorno di questa Quaresima, perchè voi possiate
ritornare in Francia securamente. E così per
tale consiglio il Re si partì da Saetta tranquillo in
suo cuore, e se ne venne a Sur, là ove noi avevamo
ammenato la Reina e figliuoli; ed all’entrata di
Quaresima venimmo in Acri tutti insieme.
</p>

<h3 id="cap59-2"><span class="smcap">Capitolo LIX.</span>
<span class="smaller">Come col Re femmo vela per ritornare in Francia, e delle
malenanze che ci incolsero presso Cipri.</span></h3>

<p>
Tutta la Quaresima il Re fece apprestare il naviglio
per rivenirne in Francia, donde egli ci avea
quattordici che navi che galee: e la vigilia della festa
di San Marco appresso Pasqua, il Re e la Reina
si raccolsero nella lor nave, e tutto il navile uscendo
di stallo cominciò con buono e secondevole
vento a prender l’abbrivo sul mare<a class="tag" id="tag87" href="#note87">[87]</a>. E mi disse il
Re ch’egli era nato nel proprio giorno di San Marco;
ed io gli soggiunsi, ch’elli poteva bandire che
se allora c’era nato, ora c’era rinato, poichè in
<span class="pagenum" id="Page_233">[233]</span>
tal dì iscapolava di quella perigliosa terra ove noi
eravamo dimorati sì lungamente.
</p>

<p>
Il Sabbato inseguente arrivammo sull’Isola di
Cipri, e ci aveva una montagna appresso l’Isola
che l’uomo appellava la montagna della Croce, alla
quale montagna si potea conoscere da lunge che si
approssimava alla detta Isola di Cipri. E sappiate
che quello Sabbato sul vesperare si levò un grande
nebbione, il quale della terra discese sul mare, e lo
abbuiò talmente che i marinieri pensarono essere
assai più lunge dall’Isola ch’essi non erano veramente:
di che perderono la montagna di vista, la
quale si stinse entro la tenebra del caligato. Ed in
così avvenne che, nello intento di arrivare di buon
otta all’Isola, i nostri marinai s’isforzarono di navigare
a gran vigore di braccia, perchè sprovvedutamente
andammo ad abbordare su una coda di sabbia
ch’era poco sotto mare; e se per avventura non ci
fossimo così arrenati, saremmo andati ad urtare a di
grandi rocce canterute ch’erano colà presso nascose,
e vi saremmo stati tutti pericolati e sommersi. Con
tutto ciò fummo noi a grande disagio là ove eravamo
atterrati, perchè ciascuno si pensò d’essere annegato
e perduto e che la galea si fendesse. Il Piloto gittò
allora suo piombino in mare, e trovò che la nave
non era punto arrenata e che l’acqua bastava a
rigallarla, di che ciascuno cominciò a rallegrarsi
ed a renderne grazie a Dio. E ce n’avea molti prostesi
dinanzi il Sacrosanto Corpo di Nostro Signore
ch’era in vista sulla nave, gridando perdono a Dio
poichè ciascuno s’attendeva alla morte. E tantosto
<span class="pagenum" id="Page_234">[234]</span>
ch’elli fu giorno noi vedemmo gli scogli, ai quali
noi avremmo urtato senza fallo se non fusse stato
la fortuna del piaggione di sabbia che c’impigliò.
Come venne il mattino il Re inviò cherère i Maestri
Piloti delle navi, e questi ammenarono con loro
quattro palombari o mergoni, i quali son genti che
vanno a nuoto al fondo dell’acqua come e’ pesci. Li
quali quattro palombari furono dai Maestri suddetti
fatti scendere in mare là indiritta dove la nave
toccò fondo. E costoro capolevarono, e poi passarono
per di sotto la nave ov’era il Re con noi altri.
E quand’essi risortirono dell’acqua furono uditi
tutti quattro spartitamente per sapere ciò ch’essi
vi avean trovato. Ma ciascuno d’essi rapportò che
al luogo ove s’era urtata la nostra nave, la sabbia
avea ischeggiato per ben tre tese ed amminuito la
carena su che era la nave fondata. E quando si
furo uditi rapportare così, il Re e tutti noi ne rimanemmo
alquanto ismarriti e pensosi: perchè il
Re domandò ai Maestri quale consiglio donerebbono
essi di quella cosa: ed i Maestri nocchieri gli
dissero: Sire, per tutto consiglio, se ci volete credere,
voi discenderete di questa nave in un’altra;
perchè noi bene intendiamo come, poi che il suo
fondamento ha sofferto tale urto quale avete udito,
ne debbano essere stati altresì iscommessi gli armamenti
delle costole, e per ciò dubitiamo grandemente
che, quando verrà in mare alto, non possa
la nave durare il colpo dei flutti senza ch’ella perisca.
Perchè tale esempio ne abbiamo noi veduto,
quando voi partiste di Francia, d’un’altra nave
<span class="pagenum" id="Page_235">[235]</span>
che aveva similmente urtato e sofferto un tale stroscio
come ha questa qui; e quando essa fu in alto
mare non potè bastarvi contro i colpi delle onde, e
ne fu isconfitta e spezzata, e ne annegarono quelli
che v’eran dentro, senza che altri ne iscampasse
fuorchè una giovine donna col suo fantino che tenea
in collo, li quali d’avventura dimorarono su
l’uno dei tavoloni della nave, che l’acqua poi menò
a riva. E quando il Re ebbe udito ciò ch’e’ Piloti
gli avevano consigliato e dato in esempio, io stesso
testimoniai ch’essi dicevano il vero; perchè io avea
veduti la donna e il fanciullino che erano arrivati
davanti la Città di Bafa, e li vidi nella magione
del Conte di Gioigny, il quale ve li faceva
nodrire per lo amore di Dio. Allora il Re appellò le
genti di suo Consiglio per sapere ciò che era da farsi:
e tutti gli consigliammo di fare ciò a punto che
gli uomini sperti di mare gli avevano consigliato.
Allora chiamò il Re i Piloti di nuovo e domandò
loro, sopra la fede e lealtà ch’essi gli dovevano,
se la nave fusse loro, e fusse piena di mercatanzie,
s’essi ne discenderebbono o no. Ed essi risposero
tutti insieme che mai no, e che in tal caso amerebbero
meglio di mettere loro corpi in avventura di
morte che di lasciar perdere una tal nave, che sarebbe
ai medesimi costata ben quaranta o cinquanta
mila lire. E perchè, soggiunse il Re, mi consigliate
voi dunque ch’io ne discenda? E quegli risposero:
Sire, voi e noi non è già tutt’uno, nè pari è la
posta, perchè oro nè argento non potrebbe esser sì
tanto ch’elli fusse pregiato nè estimato come il
<span class="pagenum" id="Page_236">[236]</span>
corpo di voi, di madama la Reina vostra sposa e
de’ vostri tre figliuoli che avete qui, e pertanto non
vi consiglieremmo giammai che vi metteste in tale
risico ed avventura. Or vi dirò io, soggiunse il Re,
il mio consiglio ed avviso. Se io discendo di questa
nave, egli ci ha qui dentro cinque o seicento persone,
le quali dimoreranno nell’isola di Cipri per
la paura del periglio della nave ove sono i loro
corpi; chè non ci ha alcuno che non ami altanto suo
corpo com’io fo il mio; e, se una fiata vi discendono,
giammai non avranno speranze di ritornare
in loro paese non bastando a pagarne il nàvolo;
pertanto vi dico ch’io amo meglio mettere me, la
Reina e’ figliuoli nelle mani e nella santa guardia
di Dio, che di apportare un tanto dannaggio a sì
gran popolo come egli ha qui dentro.
</p>

<p>
Ed il gran male e dannaggio che ’l Re arebbe
fatto s’elli fusse disceso bene ci apparve in Messer
Oliviero di Termes il possente Cavaliero, il quale
era in quella nave dov’era il Re; il quale Messer
Oliviero era l’uno de’ più valenti e de’ più arditi
uomini ch’unqua io conoscessi in Terra Santa. Tuttavolta
non osò egli dimorare, e si discese nell’Isola:
ed allora avvenne che, sebbene fusse un grande
e notabile personaggio e molto ricco d’avere, egli
vi trovò tanto d’impedimenti e di disturbanze, ch’e’
fu più di un anno e mezzo avanti che potesse rivenire
di verso il Re. Ora intendete dunque che mai
arebbono potuto fare tanti piccoli personaggi, i quali
non aveano di che pagare nè finire ai tributi, visto
che sì gran ricco uomo ci avea dovuto interporre
sì lungo soprastamento.
</p>

<p>
<span class="pagenum" id="Page_237">[237]</span>
</p>

<p>
Appresso che Dio ci ebbe stratti di quel periglio,
ove noi eravamo così stati davanti l’Isola di Cipri,
noi entrammo in un altro non minore. Perchè si
levò egli in mare un vento sì terribile e maraviglioso,
che a forza e malgrado nostro ci rigettava
tuttavia sull’Isola di Cipri che noi avevamo già
trapassata. Gittarono perciò i marinieri quattro
delle loro àncore in mare, ma unqua non seppero
arrestare la nostra nave sino a che la quinta di
soccorso non ci fu gittata. E ben sappiate ch’egli ci
convenne abbattere i paretelli della camera dove si
teneva il Re, ed era tale il tifone che in essa nissuno
osava tenersi ritto di paura che le folate sferratole
nol rapissero in mare. Perchè la Reina montò a
quella camera dove ella credeva trovare il Re, e
non vi trovò che Messer Gillio il Bruno Connestabile
di Francia, e me, che vi ci tenevamo bocconi.
E quando io la vidi, le domandai che volesse; ed
Ella rispose che domandava il Re per pregarlo ch’e’
volesse fare qualche voto a Dio od a’ suoi Santi,
affinchè noi potessimo essere liberati della tormenta,
da che i marinai le avevano detto che noi eravamo
in gran pericolo di annegare. Ed io le dissi: Madama,
promettete di fare il viaggio a Monsignore
San Nicolao di Varengavilla, ed io mi fo forte che
Dio ci renderà in Francia a salvezza. Allora Ella
mi rispose: Ah! Siniscalco, io arei paura che ’l Re
non volesse ch’io facessi il viaggio, e che per ciò
nol potessi accompire. Almeno, Madama, promettetegli
che, se Dio vi renda in Francia salvamente,
voi gli donerete una nave di cinque marchi d’argento
<span class="pagenum" id="Page_238">[238]</span>
per lo Re, per voi, e pe’ vostri figliuoli: e se
in così il fate, io vi prometto ed assevero che alla
preghiera di San Nicolao Dio vi renderà in Francia
a salvamento: ed io prometto quanto a me, che ove
ritorni a Gionville, ne l’anderò vedere sino al luogo
suo a piè e tutto scalzato. Allora ella promise a San
Nicolao di offerirgli la nave d’argento, e mi richiese
ch’io gliene entrassi mallevadore siccome feci. E
poco stante Ella ritornò a noi, e ci venne dire che
Dio, alla supplicazione di San Nicolao, ci avea guarentiti
di quel periglio. E qui sappiate che la Reina,
quando fu ritornata in Francia, fece fare la nave
ch’ella aveva promessa a Monsignore San Nicolao,
e ci fe’ rilevare il Re, lei, ed i tre figliuoli, i marinai,
l’albero, i cordaggi, ed i governali tutti d’argento,
od acconci a fila d’argento. La qual nave
ella m’inviò, mandandomi ch’io la recassi offerere
a Monsignore Santo Nicolao, e così feci; ed ancora
dopo lungo tempo ve l’ho io vista, allorchè sono
stato della comitiva che ha menata la sorella dello
Re attuale al Re di Lamagna<a class="tag" id="tag88" href="#note88">[88]</a>.
</p>

<p>
Or riveniamo al proposito là ove noi eravamo
nel mare, e diciamo che quando il Re vide che noi
eravamo sfuggiti da que’ due grandi pericoli, egli
si levò sul palco della nave, ed essendo io là presente
e tuttavia a lui dinanzi mi va a dire: Or riguardate,
<span class="pagenum" id="Page_239">[239]</span>
Siniscalco, se Dio non ci ha ben mostrata
sua gran possanza, quando per uno vento piccolino
e che non è pure de’ quattro venti maestri in mare,
il Re di Francia, la Reina, e’ figliuoli suoi e tanti
altri grandi personaggi hanno pensato esserne tutti
insieme sommersi. Con tutto ciò io ne lo lodo, e so
che grandi grazie gliene debbiamo ben rendere. E
già sappiate, Siniscalco, che quando tali tribolazioni
avvengono alle genti, od altre miserevoli fortune
di malattie, elleno sono, per buono avviso dei
Santi, le minacce del male e le sommosse al bene
di Nostro Signore. E per ciò io vi dico, seguitava
il buon Santo Re, che li risichi là ove noi siamo
stati, sono altresì minacce di Iddio, il quale per
essi mostra dirci: Or vedete voi bene che, s’io avessi
voluto, vi sareste tutti pericolati nell’acque
e annegati. Di che è a trarne documento di guardare
bene e finamente s’egli ci abbia in noi cosa
dispiacente a Dio Creatore, e s’ella v’è, sì appercepita
l’abbiamo, e sì tosto la dobbiamo rigettare ed
espellere. E se così faremo egli ce ne amerà e ci guarderà
tuttavia da sciagure; e se faremo il contradio,
appresso ch’egli ci avrà misericordevolmente minacciati,
invierà sovra noi qualche gran male o
di morte, o di dannaggio nel corpo, ovvero ci lascierà
nello ’nferno discendere perdurevolmente in
eterno. Ed anche seguitava il buon Re San Luigi:
Siniscalco, il sant’uomo Job diceva a Dio: Sire Iddio,
e perchè ci minacci tu? se la minaccia che tu
ne fai non è punto per tuo prode e per tuo vantaggio?
poichè, se tu ne avessi tutti perduti, tu non
<span class="pagenum" id="Page_240">[240]</span>
ne saresti già più povero, ed in così non più ricco
se tutti salvati? Certo dunque il tuo minacciare è
per nostro profitto, non per tuo, quando noi il sappiamo
conoscere e intendere. Donde dobbiamo anche
una volta vedere che le minacce non la percossa
della sciagura esce dallo amore di Dio benedetto
per noi, il quale ci vuole così per via di penitenza
ammenare a gloria e a salvezza. Per tanto dunque,
Siniscalco, pentiamoci di nostre colpe, e ristoriamo
i demeriti, e saremo saggi.
</p>

<h3 id="cap60-2"><span class="smcap">Capitolo LX.</span>
<span class="smaller">Di ciò che vedemmo nell’Isola di Lampadusa, e di un
bello miracolo di Nostra Donna di Valverde.</span></h3>

<p>
Di là in avanti, e appresso che noi avemmo preso
nell’Isola di Cipri acqua fresca, ed altre piccole
nostre necessitadi, e che la tormenta fu cessata, noi
partimmo di là, e venimmo a un’altra Isola, che
l’uomo appella Isola di Lampadusa. E là discendemmo
a terra, e prendemmo gran quantità di conigli,
e là pure trovammo un eremitaggio iscavato
entro le rocce, ed un bel giardino, il quale era impiantato
d’olivi, e fichi, e ceppi di vite, e più altri
alberi fruttiferosi: e ci avea una bella fontana d’acqua
dolce, il cui rivolo defluiva fresco fresco per
mezzo il giardino del romitaggio. Il Re e la sua
compagnia andarono sino al capo di quel giardino,
e lo cercarono attentamente, e così insieme vi trovammo
uno oratorio, di cui la prima vôlta era
bianca di calce, e sopravi una bella croce di terra
vermiglia; ed in un’altra vôlta più avanti trovammo
<span class="pagenum" id="Page_241">[241]</span>
due corpi morti, i quali avevano le mani incrociate
sul petto, e dell’ossa loro non ci avea più
che le costole le quali s’intertenessero. Ed erano
quegli scheletri volti verso Oriente così com’egli è
costume disporre gli altri morti fuggiti in terra. E
quando noi avemmo ben veduto per tutto, il Re e
la sua compagnia ritiraronsi nella nave. Or sappiate
che quando noi vi fummo rientrati, ci fallì l’uno
de’ marinai; donde il Comito si pensò in lui, ch’elli
sapeva bene lo quale era, e com’egli volesse dimorare
colà per essere e vivere quindi innanzi penitente
e romito. E per ciò il Re a l’avventura fece
lasciare tre sacca piene di biscotto sulla riva di
quell’isola erma, affinchè il marinaio, che eravi dimorato,
li trovasse e ne vivesse per alcun tempo.
Poco appresso arrivò un’avventura in mare nella
nave di Messer d’Argones, il quale era l’uno dei più
possenti Signori di Provenza: ciò è ch’essendo egli
una mattinata in suo letto, il Sole colpivalo sovra ’l
viso per un pertugio. Allora il detto Messer d’Argonne
appellò uno de’ suoi scudieri, e gli disse che
andasse a stoppare il pertugio per ove traforava il
Sole: e lo scudiero, veggendo ch’e’ non poteva istopparlo
di dentro, uscì della nave, e si mise all’opera
nel di fuori, e così andando tentone, gli fuggì un
piede, ed egli cadde nell’acqua. Tantosto ch’e’ fu
caduto, la nave si allontanò, e non ci avea punto
di picciole barche accostate con che poterlo soccorrere.
Noi lo vedemmo da lunge stando sul cassero
della galea del Re, la quale veniva appresso ben
mezza lega lontano dalla nave donde elli era caduto.
<span class="pagenum" id="Page_242">[242]</span>
Tuttavolta pensavamo che ciò fusse stato
qualche cosa caduta in mare, perchè quello scudiero
non si moveva nè si âtava in nissuna guisa.
E quando noi l’avemmo appercepito di presso, l’uno
de’ navicelli del Re lo raccolse, e lo frammise nella
nostra nave, nella quale dopo d’essere stato raccolto,
ci contò egli come era caduto. E noi gli domandammo,
come era ciò ch’egli non s’âtasse altrimenti
nè a nuotare, nè a gridare o a far cenno
alle genti della nave. Ed egli ci disse che non avea
nullo bisogno di farlo, perchè, in cadendo, egli
s’era gridato: <i>Ah! Nostra Donna di Valverde!</i> di
che la buona Santa Madre Maria lo sostenne per le
spalle, e lo sorresse sino a tanto che la galea del
Re fu arrivata a lui. E nell’onore della benedetta e
miracolosa Vergine e Madre, io ho fatto pingere di
ritratto nella mia Cappella a Gionville il detto miracolo,
ed anche nelle vetrate della Chiesa di Blecorto
ècci alluminato per memoria.
</p>

<h3 id="cap61-2"><span class="smcap">Capitolo LXI.</span>
<span class="smaller">Come finalmente scendemmo al porto di Yeres in terra di
Provenza, e di ciò che ivi avvenne.</span></h3>

<p>
Alla fine di dieci settimane, in che noi fummo
in mare navigando, arrivammo al porto di Yeres,
davanti il castello che era al Conte di Provenza, il
quale fu dappoi Re di Sicilia. E la Reina, e tutto il
Consiglio del Re lo pregarono ch’ei là discendesse
poi ch’egli era nella terra di suo fratello. Ma il
Re disse ch’elli non discenderebbe punto, sin tanto
ch’e’ non fusse in Acquemorte che era sua terra.
<span class="pagenum" id="Page_243">[243]</span>
E sovra questo disparere ci tenne il Re il mercoledì
e il giovedì, senza che nullo lo potesse fare accordare
a discendervi. E il venerdì, come il Re era
assiso su l’uno de’ seggi della nave, egli mi appellò,
e mi domandò consiglio s’egli si doveva discendere,
o no. Ed io gli dissi: Sire, e’ mi sembra che voi deggiate
discendere senza fallo, perchè una fiata Madama
di Borbone salita in questo porto medesimo
non si volle discendere, anzi si rimise sopramare per
andare ad Acquemorte: ma ella a suo gran disagio
dimorò ben sette e più settimane sul mare per lo
tempo che vi durò contradioso. E adunque il Re a
mio consiglio s’accordò di discendere a Yeres, donde la
Reina e la Compagnia furono molto paghi e
gioiosi.
</p>

<p>
Nel Castello di Yeres soggiornammo il Re, la
Reina, i figliuoli loro e noi tutti domentre che si
procacciavano de’ cavalli per venircene in Francia.
L’Abbate di Cluny, che fu dappoi Vescovo d’Oliva,
inviò al Re due palafreni, l’uno per lui, l’altro per la
Reina; e dicevasi allora ch’e’ valevano bene ciascuno
cinquecento lire. Or quando il Re ebbe accettati
que’ due bei cavalli, Messer lo Abbate richiesegli
ch’elli potesse parlare con lui la dimane toccante li
suoi affari. Ed il Re glielo ottriò. E quando venne
il domani, lo Abbate parlò al Re, il quale lo ascoltò
lungamente ed a gran piacere. E quando quello Abbate
se ne fu partito, io domandai al Re s’egli soffrirebbe
ch’io volessi conoscere da lui qualche cosa;
ed egli mi rispose che sì. Adunque io gli domandai:
Sire, non è egli forse vero che voi avete ascoltato
<span class="pagenum" id="Page_244">[244]</span>
Messer lo Abbate così lungamente per lo dono dei
suoi due cavalli? E il Re da capo mi rispose: che
sì certamente. Ed io allora gli dissi ch’io m’era ardito
d’indirizzargli tale domanda affinch’egli difendesse
alle genti di suo Consiglio giurato, che
quand’essi arriverebbero in Francia, non prendessero
niente da quelli che avessero per bisogne a venir
loro davanti: perchè siate certano, Sire, dissi
io, che, se essi prendono, ne ascolteranno più diligentemente
e più lungamente i donatori così come
voi avete fatto dello Abbate di Cluny. Allora il Re
appellò tutto suo Consiglio, e loro contò in ridendo
la domanda ch’io gli avea fatta, e la ragione d’essa
domanda; ma non meno per ciò gli rispuosono i
Consiglieri ch’io gli aveva dato un savio e bontadioso
consiglio.
</p>

<p>
Ora sappiate che a Yeres correan novelle di un
Cordigliere molto valente, il quale andava predicando
per mezzo il paese, e si appellava Fra Ugo.
Perchè il Re s’ismosse nel volerlo vedere ed udir
parlare. E il giorno istesso ch’elli arrivò a Yeres
noi andammo davanti il suo cammino, e vedemmo
che una gran quantità d’uomini e di femmine lo andavano
accompagnando e codiavanlo tutti a piè.
Quando ci fummo accontati, il Re lo fece predicare,
ed il primo Sermone ch’egli fece fu sulle genti di
religione ch’e’ cominciò a biasmare, per ciò che
nella compagnia del Re ce n’era a gran numero: e
diceva ch’essi non erano punto in istato di salvarsi,
ove non mentissero le Sante Scritture, il che non
poteva esser vero: perchè le Sante Scritture dicono
<span class="pagenum" id="Page_245">[245]</span>
che un Religioso non può vivere fuor del suo chiostro
senza cadere in più peccati mortali, niente più
che il pesce non saprebbe vivere fuor dell’acqua
senza morire. E la ragione era perchè i Religiosi, i
quali seguono le Corti dei Re, bevono e mangiano
più fiate diversi vini e vivande di quel che farebbono
s’egli fussero nel loro chiostro. Donde avviene che
l’agio ch’essi ne prendono li invita a peccare meglio
che s’essi menassero austerità di vita. Appresso
cominciò egli a parlare al Re, e gli donò a tenere
per insegnamento che s’elli voleva lungamente vivere
in pace ed a grado del suo popolo, ch’elli fosse
dritturiere: e diceva che avea letto la Bibbia e gli
altri Libri della Scrittura Santa, ma che giammai
non avea trovato (fusse ciò tra Principi ed uomini
Cristiani o tra miscredenti) che nulla terra o signoria
fusse stata trasferita nè mutata per forza da
uno ad altro Signore, fuorchè per falta di far giustizia
e drittura. Per ciò, disse il Cordigliere, si
guardi bene il Re qui presente ch’egli faccia bene
amministrar giustizia a ciascuno in suo Reame di
Francia, affinch’e’ possa sino a’ suoi ultimi di vivere
in buona pace e tranquillità, e Dio non gli tolga
il reame a suo danno e vergogna. Il Re per alquante
fiate lo fece pregare ch’e’ dimorasse con lui almeno
sin ch’e’ soggiornasse in Provenza, ma sempre gli
fece rispondere ch’egli punto non dimorerebbe nella
compagnia dei Re. Pertanto quel Cordigliere non
fu che un giorno con noi, e la dimane se ne andò
contramonte. Ed ho poi udito dire, ch’egli giace a
Marsiglia, là ove Dio gli permette fare di molti bei
miracoli.
</p>

<p>
<span class="pagenum" id="Page_246">[246]</span>
</p>

<h3 id="cap62-2"><span class="smcap">Capitolo LXII.</span>
<span class="smaller">Nel quale si ritrae come io mi scompagnassi dal buon Re,
e come ponessi opera al maritaggio del Re di Navarra.</span></h3>

<p>
Appresso queste cose il Re si partì di Yeres, e se
ne venne nella Città d’Aix in Provenza per l’onore
della benedetta Maddalena che vi giace presso ad una
piccola giornata di cammino: e fummo al luogo
detto della Caverna in una roccia molto alta ed erta
là ove l’uomo diceva che la Santa Maddalena avea
vissuto in romita lungo spazio di tempo. Poi di là
venimmo passare il Rodano a Belcaro. E quando io
vidi che il Re era entrato in sua terra ed in suo podere,
presi congedo da lui, e me ne venni alla Delfina
del Viennese ch’era mia nipote; e di là passai
verso il Conte di Chalons mio Zio, e poi verso il
Conte di Borgogna suo figliuolo, ed arrivai finalmente
a Gionville. Nel qual caro luogo quando io
ebbi soggiornato alcun poco, me ne ritornai verso
il Re, lo quale trovai io a Soissone. E quando fui
davanti a lui, egli mi fece sì grande gioia che tutti
se ne meravigliarono. Là io trovai il Conte Giovanni
di Bretagna e la Contessa sua donna, e la figliuola
del Re Tebaldo. E per la dissensione che era intra
il Re di Navarra e la figlia di Sciampagna, per alcun
diritto che lo Re di Navarra pretendeva sul
paese di Sciampagna, il Re li fece tutti venire a
Parigi in parlamento per udire le parti e per far
loro diritto.
</p>

<p>
A questo Parlamento domandò il Re Tebaldo di
Navarra ad avere in maritaggio Isabella figliuola
<span class="pagenum" id="Page_247">[247]</span>
del Re, e m’avea esso tratto di Sciampagna per
profferire le parole di domanda di quel maritaggio,
per ciò che gli era nota la ciera grande che il Re
m’avea fatta a Soissone: perchè men venni io deliberamente
al Re a parlargli di quel parentado. Ed
egli mi disse: Siniscalco, andate prima ad accordarvi
ed a fare le paci vostre col Conte di Bertagna,
e poi, ciò fatto, il maritaggio s’accompirà. Ed io gli
dissi: Sire, è mio avviso che voi non attardiate li
fatti vostri per veder acconci quelli degli altri. Ed
egli mi rispose che per nulla cosa egli non mariterebbe
sua figlia oltra il grado de’ suoi Baroni, e sino
a che non fusse fatta la pace col Conte di Bertagna.
</p>

<p>
Allora me ne tornai tosto verso la Reina Margherita
di Navarra, ed il Re suo figliuolo ed il loro
Consiglio, ed esposi la volontà ferma del Re; la
quale udita, incontanente e con diligenza se n’andarono
far loro pace col conte di Bertagna. E quando
la pace fu fatta il Re donò Isabella sua figlia a Re
Tebaldo di Navarra; e furono le nozze fatte a Meluno
grandi e plenarie. E poi da Meluno ammenò il
Re Tebaldo la Reina novella a Provino, là ove essi
furono ricevuti a grande onore dai Baroni ed a
grandi spendii.
</p>

<h3 id="cap63-2"><span class="smcap">Capitolo LXIII.</span>
<span class="smaller">Come ’l buon Re si reggesse dopo ’l suo ritorno di Terra
Santa, e come fusse troppo grande amadore di pace.</span></h3>

<p>
Ora vi dirò io dello stato del Re, e come egli
si mantenne d’ora in avanti ch’e’ fu venuto d’oltremare.
Sappiate dunque che dappoi non volle unqua
<span class="pagenum" id="Page_248">[248]</span>
portare ne’ suoi abiti nè vaio minuto, nè picciol
grigio, nè iscarlatto, nè staffe e speroni dorati. Le
sue robbe erano di cammelino o di perso, e le pellicce
e i soppanni delle sue mantelline erano di coniglio
o di lepre. Nella bocca sua fu assai sobrio nè
divisò giammai che gli si apprestassero vivande
deliziose e diverse, ma prendeva paciosamente ciò
che gli venia messo dinanzi. Il suo vino attemperava
d’acqua secondo la forza d’esso vino, e beveva
in calice di cristallo. Comunemente quando e’ mangiava
aveva dietro di sè i poveri, che facea pascere
del suo servito, e poi appresso donare di suo danaro.
Levate le tavole, aveva i suoi Preti che gli
rendevano le grazie a Dio. E quando qualche gran
personaggio istrano mangiava con lui, egli era
loro di molto buona ed amorevole compagnia. Della
saggezza sua poi vi dirò io ch’elli era tenuto pel
più savio uomo di tutto suo Consiglio; e che quando
gli arrivasse cosa a che bisognasse rispondere necessariamente
senza rattento, giammai non attendeva
egli il Consiglio suo, ma rispondeva di tratto
allorchè erano richieste celeritade e drittura. Appresso
il buon Re San Luigi procacciò tanto ch’egli
fece venire a lui in Francia il Re d’Inghilterra,
colla Reina e’ figliuoli per far pace ed accordo intra
loro. Alla qual pace fare, erano assai contrarie
le genti di suo Consiglio, e gli dicevano: Sire, noi
siamo grandemente meravigliati comente voi vogliate
consentire a bailire e lasciare al Re d’Inghilterra
sì gran parte di vostre terre, che voi e’ predecessori
vostri avete acquistate sovra di lui per
<span class="pagenum" id="Page_249">[249]</span>
li suoi misfatti: donde egli ci sembra che non ne
siate punto bene avvertito, e che grado nè grazia
non ve ne saprà egli. A ciò il Re rispondeva, ch’egli
sapeva bene che il Re d’Inghilterra ed il suo predecessore
avevano giustamente ed a buon diritto
perdute le terre ch’egli teneva, e che non intendeva
render loro alcuna cosa al che fare fosse egli
tenuto; ma facevalo solamente per amore, pace ed
unione avere, nodrire ed intertenere intra essi,
e’ figliuoli loro che erano insieme cugini germani.
E soggiungeva il Re: io penso che, ciò facendo,
farò ovra molto buona e prosperosa, perchè in primo
luogo ne acquisterò ferma pace, ed in appresso
io ne lo farò mio uomo ligio e di fede, visto che sin
qui non è egli ancora entrato in mio omaggio. E
già il Re San Luigi fu l’uomo del mondo che più si
travagliò a fare e mettere pace e concordia tra’ suoi
soggetti, e per ispeciale intra li Principi e Signori
di suo Reame e dei vicini, siccome fu intra il Conte
di Chalone mio zio ed il Conte di Borgogna suo figliuolo
che avevano guerra insieme, allorchè fummo
al ritorno d’oltre mare. E per la pace fare intra il
padre e ’l figliuolo inviò egli alquante genti di suo
Consiglio sino in Borgogna al suo proprio costo, e
finalmente tanto fece, che per suo mezzo la pace
dei due personaggi fu ferma. Similmente per suo
procaccio fu fatta pace intra il secondo Re Tebaldo
di Navarra ed i Conti di Chalone e di Borgogna che
avevano dura guerra insiememente l’uno contro
gli altri, e vi inviò del pari delle genti di suo Consiglio
che ne fecero lo accordo e appaciaronli.
</p>

<p>
<span class="pagenum" id="Page_250">[250]</span>
</p>

<p>
Appresso quella pace cominciò un’altra gran
guerra tra il Conte Tebaldo di Bar ed il Conte Errico
di Lucemburgo, il quale aveva la sorella di lui
a donna. E questi si combatterono l’un l’altro a
mano a mano disotto Pigny. Ed il Conte di Bar
prese quello di Lucemburgo, ed appresso guadagnò
il castello di Ligny che è ad esso Conte di Lucemburgo
a cagione della moglie. Per la qual guerra
condurre a pace il Re c’inviò Monsignor Perrone
il Ciambellano, che era l’uomo del mondo in chi ’l
Re credeva il più, e ciò alle sue spese; e tanto ci
si travagliò il Re che la pace loro fu fatta. Le genti
del suo gran Consiglio lo riprendevano alcuna fiata
per ciò ch’egli prendeva così gran pena ad appaciare
gli strani, e rappresentavangli ch’e’ facea
male quando non li lasciava guerreggiare, perchè
egli ne sarebbe più ridottato, e gli appuntamenti
si farebbero meglio appresso. A ciò loro rispondeva
il Re e diceva: ch’essi bene nol consigliavano, perchè,
soggiungeva, se i Principi e i gran Signori che
son vicini del mio Reame, vedessero ch’io li lasciassi
guerreggiare gli uni agli altri, potrebbono
dire tra loro che ’l Re di Francia per sua malizia
ed ingratitudine li lascia così consumare, e quindi
contrarne odio, e così far giura insieme d’incorrermi
sopra; donde io ne potrei soffrir male e danno
nel mio Reame, e di vantaggio incontrare l’ira di
Dio, il quale dice: benedetto sia colui che s’isforza
di mettere unione e concordia tra i discordanti. E
bene sappiate che per la bontà che i Borgognoni
ed i Lorenesi vedevano nella persona del Re, e per
<span class="pagenum" id="Page_251">[251]</span>
la gran pena ch’elli avea preso in metterli ad unione,
essi l’amavano tanto e così l’obbedivano
ch’e’ furono tutti contenti di venir piatire davanti
a lui intorno le discordie ch’essi avevano gli uni
in verso gli altri. Ed io li vidi venire più volte per
ciò a Parigi, a Reims, a Meluno ed ovunque là ove
fosse il buon Re.
</p>

<h3 id="cap64-2"><span class="smcap">Capitolo LXIV.</span>
<span class="smaller">Come amasse lo onore di Dio e de’ Santi e d’altre sue
sante costume.</span></h3>

<p>
Il buon Re amò tanto Dio e la sua benedetta
Madre, e sì li volle riveriti e onorati che tutti coloro
ch’e’ poteva convincere d’aver fatto alcun
villano saramento o detto qualch’altra villana e
disonesta cosa mettendo mala bocca in cielo, egli
li faceva grievemente punire. Ed io vidi una fiata
a Cesarea oltre mare, ch’elli fece per ciò mettere
in gogna sulla scala un orafo in sole brache e camicia
molto villanamente ed a suo gran disonore.
E così udii dire che (dopo ch’egli fu ritornato d’oltre
mare e durante ch’io era andato a Gionville)
avea fatto marcare a ferro caldo le nari e le labbra
d’un borghese di Parigi per un blasfemo ch’elli
avea fatto. Ed udii anche dire al Re di sua propria
bocca, ch’egli stesso avrebbe voluto esser segnato
d’un ferro ardente, se avesse potuto tanto fare
ch’egli avesse tolto tutti i blasfemi e tutte le male
giurazioni di suo Reame. In sua compagnia sono io
bene stato per lo spazio di ventidue anni: ma unqua
in mia vita, per qualunque corruccio ch’egli avesse,
<span class="pagenum" id="Page_252">[252]</span>
non l’ho udito giurare o blasfemare Dio, nè la sua
degna Madre, nè alcun Santo, nè Santa. E quando
egli voleva affermare alcuna cosa, solea dire: <i>veramente
egli è così,</i> o: <i>veramente non va mica
così.</i> E bene apparve che per nulla cosa egli non
avrebbe voluto rinnegare o giurare Dio, quando il
Soldano e gli Almiranti d’Egitto vollero che per
maniera di sacramento esso ammettesse, rinnegherebbe
Dio nel caso ch’e’ non tenesse l’appuntamento
della pace da essi voluta: giacchè il Santo Re, quando
gli fu rapportato che i Turchi volevano ch’elli fesse
tale saramento, giammai non lo volle fare, anzi
piuttosto arebbo amato morire, com’egli è messo
in conto davanti. Giammai non gli udii nomare nè
appellare il diavolo, se non fusse stato leggendo in
alcun libro là ove bisognasse nomarlo per esempio.
Ed è una vergognosa cosa nel Reame di Francia
ed ai Principi mal sedente quella di sofferire ch’e’
sia così soventi fiate mentovato: perchè voi vedrete
che l’uno non dirà punto all’altro tre motti per
occasione di male, ch’egli non dica: <i>Vattene al
diavolo. Fatti da parte il diavolo</i>, od in altre
maniere lascibili di linguaggio. Ancora dirò che il
Santo Re mi dimandò una fiata, se io lavava i piedi
ai poveri il giorno del giovedì ultimo di Quaresima;
ed io gli risposi che no, e ch’ella non mi sembrava
mica essere cosa orrevole e onesta. Adunque il
buon Re mi disse: Ah! Sire di Gionville, voi non
dovete punto avere in disdegno e dispetto ciò che
Dio ha fatto per nostro esempio, che lavolli a’ suoi
Apostoli, lui, lui, che era loro Maestro e Signore:
<span class="pagenum" id="Page_253">[253]</span>
sicchè credo bene che voi a stento fareste ciò che fa
il presente Re d’Inghilterra, il quale a quel giorno
del Giovedì Santo lava i piedi, non ai poveri, ma
sibbene ai miselli e lebbrosi, e poi li bacia.
</p>

<p>
Avanti che ’l buon Signore Re si ponesse in letto
egli aveva sovente in costume di far venire i suoi
figliuoli davanti a lui, e loro ricordava i bei fatti
e’ detti dei Re e Principi antichi, e dicea loro che
bene li dovevano sapere e ritenere per prendervi
buono esempio. E parimente loro rimostrava i fatti
dei malvagi uomini, i quali per lussuria, rapine,
avarizie ed orgogli avevano perdute loro terre e
loro signorie, e ne era loro malvagiamente avvenuto;
e dette queste cose, soggiungeva il Re, guardatevene
dunque di fare così com’essi hanno fatto,
affinchè Dio non ne prenda corruccio contro di voi.
Egli facea loro a simigliante apprendere l’officio di
Nostra Donna, e facea in ciascun giorno udire e
dire in presenza le Ore del giorno secondo i tempi,
affine di accostumarli a così farlo quando essi sarebbero
in occasione di tenere le terre loro. Ancora
era un assai largo limosiniere, e per tutto ov’egli
andava in suo Reame, visitava le povere Chiese, i
Lazzaretti e gli Spedali; e s’inchereva de’ poveri
gentiluomini, delle povere femmine vedove, delle
povere figliuole a maritare: e per tutti i luoghi ove
egli sapeva avervi necessità, od essere soffrattosi,
egli faceva loro largamente donare di sua moneta.
Ed ai poveri mendicanti facea dare a bere e a mangiare,
ed io ho visto più fiate lui medesimo tagliar
loro il pane, e donare a bere. In suo tempo egli ha
<span class="pagenum" id="Page_254">[254]</span>
fatto fare ed edificare più Chiese, Monasterii e Badie,
ciò sono Realmonte, la Badia di Sant’Antonio
allato Parigi, la Badia del Giglio, la Badia di Malboissone,
ed alquante altre per le religioni de’ Predicatori
e dei Cordiglieri. Fece egli similmente la
Casa di Dio di Pontosia, quella di Vernone, la Casa
de’ Trecento in Parigi, e la Badia dei Cordiglieri
di San Clù, che Madama Isabella sua sorella fondò
a la richiesta di lui. Quanto a li benefici delle Chiese
che iscadevano in sua donagione, avanti ch’e’ ne
volesse provvedere alcuno, s’andava incherendo a
buone e sante persone dello stato e della condizione
di coloro che glieli domandavano, e volea sapere
s’essi erano cherci e litterati: e non voleva giammai
che quelli a chi donasse i beneficii altri ne tenessero
più che al loro stato non appartenesse: e
sempre come dissi rilasciavali per grandi ed appensati
consigli di genti dabbene.
</p>

<p>
Or qui appresso vedrete comente egli corresse i
suoi Balivi, Giustizieri, ed altri Officiali, ed i belli
e nuovi Stabilimenti ch’egli fece ed aordinò ad essere
guardati per tutto il suo Reame di Francia, i
quali sono i seguenti.
</p>

<h3 id="cap65-2"><span class="smcap">Capitolo LXV.</span>
<span class="smaller">De’ buoni Stabilimenti ch’e’ fece, e del pro ritrattone dal
Reame.</span></h3>

<p>
«Noi Luigi, per la grazia di Dio Re di Francia,
stabiliamo che tutti i Balivi, Preposti, Maestri,
Giudici, Ricevitori, ed altri in qualche officio essi
sieno, non che ciascun d’essi, deggiano d’ora in avanti
<span class="pagenum" id="Page_255">[255]</span>
far giuramento che, domentre e’ saranno nei
detti offici, faranno dritto e giustizia a chicchessia
senza avere alcuna eccezione di persone, tanto a
poveri quanto a ricchi, così agli strani come ai
privati e dimestici, e guarderanno gli usi e’ costumi
che sono buoni e approvati. E se per alcuno d’essi
sarà fatto al contradio del loro giuramento, noi
vogliamo ed espressamente ingiungiamo ch’essi ne
sieno puniti nei beni e nel corpo secondo la richiesta
dei casi. La punizione de’ quali nostri Balivi,
Preposti, Giustizieri ed altri Officiali riserviamo a
noi ed alla conoscenza nostra, e la attribuiamo a
loro stessi quanto alle malefatte degli inferiori e
soggetti ai medesimi. I nostri Tesorieri, Ricevitori,
Preposti ed Uditori dei Conti e gli altri Officiali ed
Intramettitori delle nostre finanze giureranno che
bene e lealmente guarderanno le nostre rendite e
dominii con tutti e ciascuno i nostri dritti, libertà
e preminenze senza permettere e soffrire che ne sia
niente sottratto, levato, o diminuito. Ed inoltre,
non prenderanno essi, nè lascieranno prendere a
loro genti e commessi, dono nè presente alcuno
che si voglia far loro, od alle loro donne, o figliuoli,
nè ad altri qualsivoglia pur che torni in loro favore:
e se alcun dono ne fusse mai ricevuto, sì il
faranno essi incontanente e senza detrazione rendere
e restituire al donatore. E simigliantemente
non faranno essi alcun dono o presente a nulla persona
di cui sieno soggetti per qualsivoglia favore,
abbuono o discarico. Ancora essi giureranno che,
laddove essi sapessero o conoscessero alcun Officiale,
<span class="pagenum" id="Page_256">[256]</span>
sergente od altri che sia rapinatore od abusatore
nel proprio officio, sicchè debba egli perdere
e il detto officio e il servizio nostro, nol sosterranno
essi nè celeranno per doni, favori, promesse o altrimenti,
anzi li puniranno e correggeranno, secondo
richiederà il caso, in buona fede ed equità,
e senza alcun odio e rancore. Vogliamo inoltre, tuttochè
i detti giuramenti siano presi davanti a noi,
che ciò non ostante sieno essi pubblicati davanti i
Cherci, Cavalieri, Signori, e Buoni Uomini tutti
del Comune, affinchè meglio e più fermamente sieno
tenuti e guardati, e che i giuratori abbino paura
d’incorrere nel vizio di spergiurio, non già soltanto
per lo timore della punizione di nostre mani, o della
onta del mondo; ma ben anche per lo timore della
punizione di Dio. In appresso noi difendiamo e proibiamo
a tutti li detti nostri Balivi, Preposti, Maestri,
Giudici ed altri nostri Officiali, ch’essi non
giurino nè blasfemino il nome di Dio, della sua
degna Madre, e dei benedetti Santi e Sante del Paradiso:
ed a simigliante ch’essi non sieno giucatori
di dadi, nè frequentatori di taverne o bordelli, sotto
pena di privazione del loro officio, e di quella tal
punizione che apparterrà al caso. Noi vogliamo del
pari che tutte le femmine folli di loro corpo e communi,
sieno messe fuori delle magioni de’ privati e
così separate dalle altre persone, e che non verrà
loro allogata nè data a fitto qualsivoglia casa ed abitazione
per intertenervi il loro vizio e peccato di
lussuria. Appresso ancora noi proibiamo e difendiamo
che nullo de’ nostri Balivi, Preposti, Giudici ed
<span class="pagenum" id="Page_257">[257]</span>
altri Officiali amministratori della Giustizia non
siano tanto arditi da acquistare o comperare per
essi o per altri alcuna terra o possessione ne’ luoghi
dov’essi avranno in mano la giustizia, senza nostro
congedo, licenza e permissione, e prima che
noi siamo bene certificati della cosa. Che se essi
contrafacessero, noi vogliamo e intendiamo che le
dette terre e possessioni siano e rimangano confiscate
in nostre mani. Ed a simigliante non vogliamo
punto che i suddetti nostri Officiali Superiori,
tanto ch’essi saranno nel servigio nostro, maritino
alcuni de’ loro figli, figlie od altri parenti ch’essi
abbiano, a persone che sieno del loro baliaggio o
giustizierato, senza il nostro congedo espresso ed
ispeciale. E tutto ciò, dei detti acquisti e maritaggi
proibiti, non intendiamo punto abbia luogo in tra
gli altri Giudici ed Officiali inferiori, nè intra gli
altri minori d’officio. Noi difendiamo altresì ch’e’
Balivi, Prevosti e simili tengano troppo gran numero
di Sergenti, o di Bidelli in guisa che il comun
popolo ne sia gravato. Difendiamo parimente che
nullo de’ nostri soggetti sia preso al corpo od imprigionato
per proprii debiti personali fuor per quelli
che ci ragguardano, e che non sia levata ammenda
sovra nullo de’ nostri soggetti per lo suo debito.
Inoltre stabiliamo che coloro i quali terranno le
Bailie, Preposture, Visconterie, od altri nostri Offici,
non li possano vendere nè trasportare ad altra
persona senza nostro congedo. E quando più saranno
compartefici in un officio, noi vogliamo che
uno lo eserciti per tutti. Difendiamo altresì ch’essi
<span class="pagenum" id="Page_258">[258]</span>
non ispossessino alcuno di possesso ch’e’ tenga senza
conoscenza di causa, o senza nostro speciale comandamento.
Ancora non vogliamo che sia levata alcuna
esazione, balzello, tolta, o costume novello.
Finalmente vogliamo che i nostri Balivi, Preposti,
Maestri, Visconti ed altri nostri Officiali, i quali
per alcun caso saranno messi fuori degli offici loro
e del servizio nostro, siano, appresso ch’e’ saranno
così deposti, per quaranta giorni residenti nel paese
ove esercitavano gli offici stessi, o nelle persone
loro o per procuratore speciale, affinchè essi rispondano
ai nuovi entrati negli offici medesimi,
intorno a ciò ch’essi vorranno domandar loro, relativamente
a qualsivoglia malefatta o richiamo.»
</p>

<p>
Per li quali suddetti stabilimenti il Re ammendò
grandemente suo Reame, e talmente che ciascuno
viveva in pace e tranquillità. E sappiate che nel
tempo passato l’Offizio della Prevosteria di Parigi
si vendeva al più offerente. Donde egli avveniva che
molte ruberie, e molti malefizii se ne facevano, e la
giustizia ne era totalmente corrotta per favore d’amici,
e per doni, e per promesse; sicchè l’uom comunale
non osava abitare nelle terre del Reame,
ma vi si teneva per entro quasi erratico e vagabondo.
E soventi volte non ci aveva ai piati della
detta Prevosteria, quando il Preposto tenea sue
Assisie, che diece persone al più, tante erano le ingiustizie
ed abusioni che vi si facevano. Pertanto non
volle egli più che la Prepostura fusse venduta,
anzi era Officio che Egli dava a qualche gran saggio
uomo, e che di sua saggezza e bontà presentasse
<span class="pagenum" id="Page_259">[259]</span>
buoni e grandi gaggi. E fece abolire tutte le
malvage costume donde il povero popolo era per lo
innanzi gravato. E fece ricercare per tutto il paese
laddove potesse trovare qualche savio, il quale fosse
buon giustiziere e punisse strettamente i malfattori
senza avere isguardo al ricco più che al povero; e
gli fu ammenato uno, che si nomava Stefano Bevilacqua,
al quale egli donò l’officio di Preposto di
Parigi. E questi dappoi fece tali meraviglie nel mantenersi
in detto officio che ormai più non ci avea
ladrone, micidiale nè altro malfattore che osasse dimorare
in Parigi, ch’elli tantosto non ne avesse
conoscenza, e presolo, nol facesse impendere, o
punire a rigor di giustizia secondo la qualità e
quantità del mal fatto. E non ci avea favore di parentado
nè d’amici, nè oro, nè argento che ne lo
avesse potuto mai guarentire così che buona e pronta
giustizia non ne fusse fatta. E finalmente nello lasso
del tempo, il Reame di Francia si moltiplicò talmente
per la dirittura che vi regnava, che i dominii,
censi, rendite ed entrate vi crebbero d’anno
in anno, sicchè se ne ammendò molto tutto il suddetto
Reame.
</p>

<h3 id="cap66-2"><span class="smcap">Capitolo LXVI.</span>
<span class="smaller">Come fusse largo ed allegro elemosiniere.</span></h3>

<p>
Sino dal tempo della sua più giovine età fu egli
pietoso dei poveri e dei soffrattosi, e talmente ci si
accostumò, che, quanto egli bastò a regnare, ebbe
sempre comunalmente centoventi poveri, i quali erano
pasciuti ciascun giorno nella sua magione, in
<span class="pagenum" id="Page_260">[260]</span>
qualsivoglia parte egli fusse. Ed in Quaresima il
numero dei poveri cresceva, e soventi fiate li ho visti
servire da lui medesimo, e donare delle sue proprie
vivande. E quando ciò avveniva nelle feste annuali,
i giorni delle vigilie, avanti ch’elli bevesse o
mangiasse, e’ li serviva a sue mani: e quando erano
pasciuti, asportavano tutti ancora una certa somma
di moneta. E a dir breve, faceva il Re San Luigi
tanto di limosine, e di sì grandi, che a pena le si
potrebbono tutte dire e dichiarare. Donde ci ebbero
alcuni de’ suoi famigliari, i quali mormoravano di
ciò ch’elli faceva sì grandi doni e limosine, e dicevano
ch’e’ troppo vi dispendea. Ma rispondeva il
buon Re ch’egli amava meglio fare grandi ispese
in limosine, che in vanità ed in burbanze. Nè già
per qualunque grandi limosine ch’e’ facesse, non
lasciava a fare grande spendio e larghezza nella sua
magione così intertenendola come apparteneva a tal
Principe, e ben mostrandosi, quale egli era, splendido
e liberale. Durante i Parlamenti e gli Stati
ch’e’ tenne per fare i suoi nuovi Stabilimenti, faceva
tutti servire a Corte i Signori, i Cavalieri e gli
altri in più grande abbondanza e più altamente che
giammai non avesser fatto i suoi predecessori. Amava
molto tutte maniere di genti che si mettevano
al servizio di Dio, e per ciò fondò egli e fece assai
di belli Monasteri e Case di Religione per tutto il
suo Reame; e medesimamente accerchiò tutta la
città di Parigi di genti di religione, ch’egli vi ordinò,
alloggiò, e fondò a suoi danari.
</p>

<p>
<span class="pagenum" id="Page_261">[261]</span>
</p>

<h3 id="cap67-2"><span class="smcap">Capitolo LXVII.</span>
<span class="smaller">Come ’l Santo Re riprendesse la Croce maluriosamente, e
come fosse condotto in fin di vita appresso Tunisi.</span></h3>

<p>
Appresso tutte le suddette cose, il Re mandò
tutti i Baroni di suo Reame per andare a lui in Parigi
in un tempo di Quaresima<a class="tag" id="tag89" href="#note89">[89]</a> e similmente m’inviò
egli a cherère a Gionville, di che io mi pensai
a bastanza scusato del venire per una febbre quartana
che io aveva: ma egli mi mandò che aveva assai
genti che sapevano dar guarigione della quartana,
e che per tutto l’amore ch’io gli portava,
andassi a Parigi, ciò che io feci a mio gran disagio.
E quando fui là, unqua non potei sapere perchè
avesse così mandati tutti li gran Signori di suo
Reame. Allora avvenne che il giorno della festa di
Nostra Donna in marzo io m’addormentai a mattutino:
e nel mio dormire mi fu avviso ch’io vedeva
il Re a ginocchi davanti uno altare, e ch’egli ci
avea molti Prelati che il rivestivano di una pianeta
rossa, la quale era di sargia rensa. E tantosto ch’io
fui isveglio raccontai la visione a un mio Cappellano,
ch’era uomo molto savio, il quale mi disse che ’l Re
si crocerebbe la dimane. Ed io gli domandai come
egli lo sapeva? ed egli mi rispose che per lo mio
sogno ed avviso, e che la pianeta rossa, ch’io gli
aveva veduto mettere su, significava la Croce di
Nostro Signore Gesù Cristo, la quale fu rossa del
prezioso suo sangue ch’elli isparse per noi, e similmente
che la pianeta, sendo di sargia rensa, ne
<span class="pagenum" id="Page_262">[262]</span>
accadrebbe che la Crociata non sarebbe punto gloriosa
e di gesta grande.
</p>

<p>
Ora egli avvenne veramente che la dimane il
Re e li tre suoi figliuoli si crociarono, e fu la Crociata
di poco uscimento tutto così come il mio Cappellano
m’avea recitato il giorno innanzi, per che
io credo ch’egli allora avesse spirito profetale. Ciò
fatto il Re di Francia e ’l Re di Navarra, mi pressarono
forte di crociarmi, e d’imprender di nuovo
con essi il santo pellegrinaggio della Croce, ma io
loro risposi che in quel tanto ch’io era stato oltre
mare al servizio di Dio, le genti ed officiali del Re
di Francia avevano troppo gravati ed oppressi i
miei sudditi, sicchè ne erano essi appoveriti talmente
che giammai non sarebbe ch’essi e me non
ce ne risentissimo dolorosamente. Pertanto vedeva
aperto che s’io mi mettessi da capo al pellegrinaggio
della Croce ciò sarebbe la totale distruzione dei
suddetti miei poveri sudditi: il che per diritto non
doveva soffrire. Poscia udii dire a molti che quegli
che gli consigliarono la intrapresa della Croce fecero
un molto gran male e peccarono mortalmente.
Perchè, mentre ch’egli fu nel Reame di Francia,
tutto il Reame stesso viveva in pace, e vi regnava
giustizia; e incontanente ch’egli ne fu fuora, tutto
cominciò a declinare ed a volgere in peggio. Per
altra via fecero essi un gran male, perchè il buon
Signore era così fievole e debilitato di sua persona
ch’egli non poteva soffrire nè portare alcun arnese
sopra il suo corpo, nè durare all’essere lungamente
a cavallo: e mi convenne una fiata portarlo tra le
<span class="pagenum" id="Page_263">[263]</span>
mie braccia dalla magione del Conte di Alserra sino
ai Cordiglieri, quando mettemmo piede a terra al
nostro rivenir d’oltre mare. Del cammino ch’e’ prese
per andar sino a Tunisi io non ne scriverò niente,
perciò ch’io non vi fui punto, e non voglio mettere
per iscritto in questo libro alcuna cosa della quale
io non sia affatto certificato. Ma noi diremo brievemente
del buon Re San Luigi che, quando egli fu
a Tunisi davanti il Castello di Cartagine, una malattia
di flusso di ventre lo prese. E parimente a
Monsignor Filippo suo figlio primo nato prese la
detta menagione colle febbri quartane. Il buon Re
dovette darsi al letto, e ben conobbe ch’egli doveva
decedere di questo mondo nell’altro. Allora appellò
i suoi figliuoli, e quando furono davanti a lui, egli
addirizzò la parola al suo figlio primo-nato e diedegli
degl’insegnamenti che gli comandò guardare come
per testamento, e come sua reda principale. Li quali
insegnamenti io ho udito dire che il buon Re medesimo
li scrisse di sua propria mano, e son tali.
</p>

<h3 id="cap68-2"><span class="smcap">Capitolo LXVIII.</span>
<span class="smaller">Dei santi ed ultimi ammaestramenti ch’esso diede al figliuolo.</span></h3>

<p>
«Bel figlio, la primiera cosa che t’insegno e ti
comando a guardare si è che di tutto tuo cuore, e
sovra tutte cose tu ami Dio, perchè senza ciò null’uomo
non può esser salvato; e guardati bene di
far cosa che a lui dispiaccia, cioè guardati di peccato:
giacchè tu dovresti piuttosto desiderar di soffrire
tutte maniere di tormenti, che di peccare
<span class="pagenum" id="Page_264">[264]</span>
mortalmente. Se Iddio t’invia avversità ricevila
benignamente, e rendigliene grazie, e pensa che tu
l’hai ben meritata, e che il tutto ti ritornerà a prò.
S’Egli ti dona prosperità sì ringrazianelo umilmente,
e guarda che per ciò tu non ne impeggiori
per orgoglio o altrimenti: poichè non si dee mica
muover guerra a Dio coi doni ch’egli ci ha fatto.
Confessati sovente ed eleggi Confessore idoneo che
produomo sia, e che ti possa securamente insegnare
a fare le cose che sono necessarie per la salute dell’anima
tua, ed altresì quelle da cui tu devi guardarti;
e fa d’esser tale che i Confessori tuoi, i tuoi
parenti e famigliari ti possano così arditamente riprendere
del male che tu arai fatto, siccome apprenderti
il bene ch’era da farsi. Ascolta il servigio
di Dio e di Nostra Madre Santa Chiesa devotamente
e di cuore e di bocca (e per ispeciale alla Messa
dappoi che la consecrazione del Santo Corpo di Nostro
Signore sarà fatta) senza celiare od ammiccare
con altrui. Abbi il cuor dolce e pietoso ai poveri, e
li conforta ed aiuta in ciò che potrai. Mantieni le
buone Costume del tuo Reame, ed abbassa e correggi
le malvage. Guardati della troppo gran cupidigia,
e non buttar su al tuo popolo troppo grandi
taglie e sussidii, se ciò non fusse per invincibile nicissità
e pel tuo Reame difendere. Se tu hai alcun
misagio in tuo cuore, dillo incontanente al tuo Confessore,
o ad alcuna buona persona che non sia
punto piena di villane parole, ma le abbia soavi e
amorevoli, e così leggermente porrai portare il tuo
male, per lo riconforto che l’uomo savio ed ammisurato
<span class="pagenum" id="Page_265">[265]</span>
ti donerà. Prenditi ben guardia che tu aggia
in tua compagnia genti probe e leali, le quali
non siano punto piene di cupidigia, sieno esse religiose,
secolari o altrimente. Fuggi la compagnia
dei malvagi, ed isforzati d’ascoltare le parole di
Dio, e le ritieni in tuo cuore. Procaccia continuamente
preghiere, orazioni e perdoni. Ama il tuo onore.
Guardati dal soffrire colui che sia sì ardito
di dire davanti à te parola alcuna, la quale sia cominciamento
d’ismuovere chicchessia a peccato, o
che maledica d’altrui assente o presente per detrazione.
Non soffrire che alcuna villana cosa sia detta
di Dio, della sua degna Madre, o dei Santi o Sante.
Sovente ringrazia Dio dei beni e della prosperità
ch’egli sarà per donarti. Fa drittura e giustizia a
ciascuno tanto al povero come al ricco. A tuoi servitori
sii leale, e munifico, ma fermo e non voltabile
di parola, acciò ch’essi ti temano ed amino
come loro Signore. Se controversia nasce, od azione
alcuna viene intentata, fanne inquisizione fino
a raggiugnere la verità, sia che questa ti favorisca
o ti contrarii. Se tu sei avvertito di avere alcuna
cosa d’altri, sia per fatto tuo, sia de’ tuoi predecessori,
qualora ne venga certificato, rendila incontanente.
Riguarda con tutta diligenza se le genti a
te soggette vivono in pace ed in drittura, e specialmente
nelle buone ville e cittadi. Mantieni loro le
franchigie e libertà, nelle quali i tuoi antenati le
hanno mantenute e guardate, e tienile in favore ed
amore: giacchè per la ricchezza e possanza delle
tue buone cittadi i tuoi nemici ed avversarii si dotteranno
<span class="pagenum" id="Page_266">[266]</span>
d’assalirti e di misprendere inverso di te,
e per ispeciale i tuoi Pari, i tuoi Baroni, ed altri
simiglianti. Ama ed onora tutte le genti di Chiesa
e di Religione, e guarda bene che non loro togliessi
li redditi, i doni, e le elemosine che i tuoi antenati e
predecessori hanno lasciato o donato alle medesime.
Si racconta del Re Filippo mio avo che una fiata
l’uno de’ suoi Consiglieri gli disse che le genti di
Chiesa gli facevano perdere ed amminuire i diritti,
le libertà, non che le giustizie sue, e che era gran
meraviglia ch’egli il sofferisse così. E il Re mio Avo
gli rispose ch’egli il credeva bene altresì, ma che
Dio gli avea fatti tanti beni e tante gratuità donate,
ch’egli amava meglio perdere alcun poco di
suo podere che piatire e contendere colle genti di
Chiesa Santa. A tuo Padre e a tua Madre porta onore
e reverenza, e guardati dal corrucciarli per
disobbedienza de’ loro buoni comandamenti. Dona i
beneficii che ti apparterranno a persone buone e di
netta vita, e sì fallo per lo consiglio di uomini probi
e savi. Guardati dallo ismuover guerra Contra Cristiani
senza grande consilio, e solo allorchè altrimenti
tu non ci possa ovviare: e se guerra ci avrai,
risparmiane le genti di Chiesa, e coloro che in
niente non ti avranno misfatto. Se guerra o dibattimento
insorga tra i tuoi soggetti, pacificali al più
tosto che tu potrai. Prendi guardia sovente a’ tuoi
Balivi, Preposti, ed altri Officiali, ed inchiedili di
lor governo, affinchè se cosa v’ha in essi a riprendere
che tu lo faccia. Pon mente gelosa che qualche
villano peccato non s’immetta nel tuo Reame, e
<span class="pagenum" id="Page_267">[267]</span>
principalmente blasfemo e resìa, e s’alcuno ve ne
rampolla fallo togliere e strappar via. Tien modo
che tu faccia nella tua Magione spendio ragionevole
ed ammisurato. Supplico poi io a te, figliuol
mio, che dopo il mio fine aggia sovvenenza di me
e della povera anima mia, sicchè ne la voglia soccorrere
per messe, orazioni, preghiere, limosine e
buoni fatti in tutto il Reame, e mettimi in parte e
porzione di tutti li beneficii e sante opere che tu
farai: ed io dono a te tutta la benedizione che giammai
Padre può donare a figliuolo, pregando umilmente
alla Santissima Trinità del Paradiso al Padre,
al Figliuolo e allo Spirito Santo, sicchè ti
guardi e difenda da tutti i mali, e per ispeciale dal
morire in peccato mortale; acciò che noi possiamo
una fiata, appresso questa breve vita mortale, essere
insieme davanti a Dio, a rendergli grazie e lodi
senza fine nel suo vero e non perituro Reame del
Paradiso. Amen.»
</p>

<h3 id="cap69-2"><span class="smcap">Capitolo LXIX.</span>
<span class="smaller">Della santa morte del Santo Re, e come fu poscia annoverato
tra Confessori della Fede.</span></h3>

<p>
Quando il buon Re San Luigi ebbe così insegnato
ed indottrinato Monsignor Filippo suo primogenito,
ed in lui tutti gli altri figliuoli suoi, la
malattia che il premeva cominciò tosto a crescere
duramente. Ed allora domandò i Sagramenti di
Santa Chiesa, che gli furono amministrati in sua
piena conoscenza, buon senno e ferma memoria. E
bene ciò apparve perchè, quando lo misero in estrema
<span class="pagenum" id="Page_268">[268]</span>
unzione, e dissero i sette Salmi di penitenza,
egli medesimo rispondeva i versetti dei detti Salmi
insieme cogli altri che accompagnavano il Prete in
quell’ultimo pietoso officio. E udii poscia dire a
Monsignore il Conte d’Alansone suo figliuolo, che
sentendosi il buon Re approssimare alla morte s’isforzava
d’appellare i Santi e Sante del Paradiso
perchè il venissero âtare e soccorrere a quel trapasso:
e per ispeciale evocava egli Monsignore San
Jacopo, in dicendo la sua orazione che comincia:
<i>Esto, Domine</i>. Anche Monsignor San Dionigi appellò
egli, recitando la sua orazione, la quale in sentenza
dice così: Sire Iddio, donaci grazia di poter
disprezzare e mettere in obblìo le proprietà di questo
mondo, sicchè incontriamo senza dottanza qualsivoglia
avversitade. Finalmente, dopo aver richiamato
anche Madama Santa Geneviefa, si fece istendere
sovra un letto coverto di ceneri, fece croce
sul petto delle sue braccia; e così, riguardando tuttavia
verso il cielo, rese in un suave sospiro la benedetta
anima al suo Creatore, a tale ora medesima
in che Nostro Signore Gesù Cristo rese lo Spirito
al Padre in su l’albero della Croce per la salute
di tutti i popoli.<a class="tag" id="tag90" href="#note90">[90]</a>
</p>

<p>
Pietosa cosa è veramente e degna di largo pianto
il trapassamento di questo Santo Principe, il quale
sì santamente ha vissuto, e bene ha guardato suo
Reame, e che tanto di buone ovre ha fatto in verso
Dio. Perchè, così come il dittatore vuole alluminato
il suo Libro in oro smagliante ed in colori gai per
<span class="pagenum" id="Page_269">[269]</span>
farlo più bello e onorato, simigliantemente il buon
Santo Re ebbe alluminato e fregiato la vita sua ed
il suo regno per le grandi limosine, e pei Monasterii
e Chiese ch’egli ha fatto e fondato in suo vivente,
ove Dio è al dì d’oggi lodato ed onorato notte e
giorno. La domane della festa di Santo Bartolomeo
Apostolo trapassò egli di questo secolo nell’altro, e
ne fu poscia apportato il corpo in Francia a San
Dionigi, e là fu soppellito nel luogo ove egli avea
già da tempo eletta la sua sepoltura: al qual luogo
Dio misericordioso, per le preghiere di lui, ha permesso
sien fatti molti e belli miracoli.
</p>

<p>
Tosto appresso per lo comandamento del Santo
Padre di Roma venne un Prelato a Parigi che fu
lo Arcivescovo di Roano, ed uno altro Vescovo con
lui, e se ne andarono a San Dionigi, al qual luogo
essi furono lungo tempo per inchiedervisi della vita,
delle opere e dei miracoli del buon Re San Luigi.
E mi mandarono che venissi a loro, e là fui per due
giorni per ch’io loro isponessi tutto ciò che sapeva.
E quand’essi si furono per tutto bene e diligentemente
inchiesti d’esso buon Re, ne riportarono in
Corte di Roma tutto l’inchierimento. Lo quale bene
veduto, ed a buon diritto esaminato, funne il nostro
buon Re per solenne dicreto messo nel novero dei
Confessori della Fede<a class="tag" id="tag91" href="#note91">[91]</a>. Donde gran gioia fu e dovè
essere per tutto il Reame di Francia, e molto grande
onore ne venne a tutto il suo lignaggio, e sì veramente
a coloro che lo vorranno imitare, mentre
sarà a gran disonore di quelli di suo lignaggio che
<span class="pagenum" id="Page_270">[270]</span>
non imitandolo, saranno mostri col dito, e si dirà
di loro: che giammai il buon Sant’Uomo arebbe
fatta tale malvagità o villanìa.
</p>

<p>
Appresso che queste buone novelle furono venute
di Roma, il Re donò ed assegnò giornata per levare
il Santo Corpo. L’Arcivescovo che fu di Reims, e
Messer Errico di Villiere che altresì fu Arcivescovo
di Lione lo portarono primi, e più altri Arcivescovi
e Vescovi il portarono dappoi, de’ quali io non so i
nomi. Appresso ch’e’ fu levato Frate Giovanni di
Semuro lo predicò davanti il popolo, e tra gli altri
suoi buoni fatti rammentò sovente una cosa ch’io
gli avea detto del buon Re: cioè la grande sua lealtà,
perchè, com’io ho mentovato davanti, quando
egli avea alcuna cosa promessa della sua sola e semplice
parola ai Saracini nel viaggio d’oltremare,
non ci avea rimedio che non la tenesse loro a qualunque
costo, od a perdita qualsivoglia. Predicò similmente
il detto Frate Giovanni tutte le parti della
sua vita com’elleno per me sono state già scritte.
E tantosto che il Sermone fu finito, il Re novello ed
i fratelli suoi riportarono il corpo del Re loro padre
nella detta Chiesa di San Dionigi con l’aita del
loro lignaggio, per onorare così quel corpo che
tanto onore apporta loro, ed apporterà per lo avvenire
se per essi non farà difetto il proposito di seguitarne
i precetti.
</p>

<p>
<span class="pagenum" id="Page_271">[271]</span>
</p>

<h3 id="cap70-2"><span class="smcap">Capitolo LXX.</span>
<span class="smaller">Un’ultima parola sul caro e santo mio Re.</span></h3>

<p>
E qui finirebbe il conto s’io non volessi anche
aggiungere qualche cosa in onore del mio buon Re
San Luigi. Sappiate dunque che, sendo io nella mia
Cappella a Gionville, egli mi fu avviso ad un cotal
dì, nel quale era tutto insonnolito, ch’e’ mi venisse
davanti molto gioioso, e ch’io parimente fossi assai
lieto di vederlo nel mio castello, e che poi gli dicessi:
Sire, quando voi vi partirete di qui, io vi
menerò alloggiare in un altro mio maniere che io
ho a Cheviglione: ed anche m’era tuttavia avviso
ch’egli mi rispondesse in ridendo: Sire di Gionville,
per la fe’ che vi deggio, già non mi partirò io sì tosto
di qui, poi che vi sono a mio agio. Quando io
mi svegliai pensai allora in me, che certo era il piacere
di Dio e di Lui ch’io lo albergassi nella mia
Cappella; perchè senza più vi ho fatto fare un altare
altresì in onore di Dio e di Lui, e vi ho stabilito,
e bene fondato una Messa perpetua per ciascun
giorno dell’anno. E queste cose ho io rammentate
a Monsignor Luigi suo figliuolo<a class="tag" id="tag92" href="#note92">[92]</a> affinchè, facendo
il grado di Dio, io possa avere qualche parte delle
reliquie del vero Corpo di Monsignore che fu mio
buon Re, per tenerla nella mia Cappella a Gionville,
sicchè quelli che vi vedranno il suo altare possano
<span class="pagenum" id="Page_272">[272]</span>
avere insieme a quel caro e buon Santo una maggior
divozione.
</p>

<p>
E qui finendo veramente faccio assapere a tutti
i lettori di questo Libro che le cose, ch’io dico aver
vedute e sapute di lui, sono al tutto veraci e fermamente
le deggiono credere. E le altre cose, ch’io
non testimonio se non per udita, prendanle in buon
senso, se a loro piace. E qui pure prego a Dio che
per la inframmessa di Monsignore San Luigi, gli
piaccia donarci ciò ch’elli sa esserci necessario alla
salute del corpo, e più assai alla salute dell’anima
nostra. Amen.
</p>

<div class="somm">
<p>
<span class="pagenum" id="Page_273">[273]</span>
</p>

<h2><a id="indice" href="#indfront">
INDICE</a></h2>

<table class="indice" summary="">
 <tr>
  <td colspan="2">L’Editore Gaetano Romagnoli al Lettore benevolo</td> <td class="pag"><a href="#editore"><i>a facce</i> <span class="smcap lowercase">V</span></a></td>
 </tr>
 <tr>
  <td colspan="2">Lezione Preliminare</td> <td class="pag"><a href="#preliminare"><span class="smcap lowercase">IX</span></a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2">Prologo</td> <td class="pag"><a href="#prologo">1</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="3" class="center">PARTE PRIMA.</td>
 </tr>
 <tr>
  <td>&nbsp;</td>
 </tr>
 <tr>
  <td class="cap">Capitoli.</td>
 </tr>
 <tr>
  <td class="cap"><span class="smcap lowercase">I</span>.</td> <td>Di alcune sante parole che ’l buon Re disse a me e ad altri</td> <td class="pag"><a href="#cap1-1">3</a></td>
 </tr>
 <tr>
  <td class="cap"><span class="smcap lowercase">II</span>.</td> <td>Di due questioni che ’l buon santo Re m’indirizzò</td> <td class="pag"><a href="#cap2-1">6</a></td>
 </tr>
 <tr>
  <td class="cap"><span class="smcap lowercase">III</span>.</td> <td>Qui conta di Maestro Roberto di Sorbona</td> <td class="pag"><a href="#cap3-1">9</a></td>
 </tr>
 <tr>
  <td class="cap"><span class="smcap lowercase">IV</span>.</td> <td>Di due insegnamenti che ’l Re mi diede</td> <td class="pag"><a href="#cap4-1">13</a></td>
 </tr>
 <tr>
  <td class="cap"><span class="smcap lowercase">V</span>.</td> <td>Anche della stessa materia e del governo della sua vita</td> <td class="pag"><a href="#cap5-1">18</a></td>
 </tr>
 <tr>
  <td class="cap"><span class="smcap lowercase">VI</span>.</td> <td>Di un insegnamento che un buon Cordigliere diede al Re, e come ’l Re non l’obbliasse punto</td> <td class="pag"><a href="#cap6-1">20</a></td>
 </tr>
 <tr>
  <td class="cap"><span class="smcap lowercase">VII</span>.</td> <td>Come ’l buon Re sapesse all’uopo difendere i laici da oltraggio, e come fusse leale e fino guardatore di giustizia e di pace</td> <td class="pag"><a href="#cap7-1">22</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="3" class="center">PARTE SECONDA.</td>
 </tr>
 <tr>
  <td>&nbsp;</td>
 </tr>
 <tr>
  <td class="cap"><span class="smcap lowercase">I</span>.</td> <td>Della nascita e coronazione del buon Re, e quando portò arme primamente</td> <td class="pag"><a href="#cap1-2">27</a></td>
 </tr>
 <tr>
  <td class="cap"><span class="smcap lowercase">II</span>.</td> <td>Qui conta come seguitò la guerra dei Baroni di Francia e come ’l Re la menò a suo prode e ne seguì pace</td> <td class="pag"><a href="#cap2-2">32</a></td>
 </tr>
 <tr>
  <td class="cap"><span class="smcap lowercase">III</span>.</td> <td>Ove per inframmessa si tocca del Conte Errico di Sciampagna e di Artaldo di Nogente il ricco borghese</td> <td class="pag"><a href="#cap3-2">36</a></td>
 </tr>
 <tr>
  <td class="cap"><span class="smcap lowercase">IV</span>.</td> <td>Della gran Corte che ’l Re bandì a Salmuro, poi della fellonia del Conte della Marca, e come questi ne fu punito</td> <td class="pag"><a href="#cap4-2">39</a></td>
 </tr>
 <tr>
  <td class="cap"><span class="smcap lowercase">V</span>.</td> <td>Perchè e come il buon Re si crociò, e come con esso presi io anche la Croce</td> <td class="pag"><a href="#cap5-2">42</a></td>
 </tr>
 <tr>
  <td class="cap"><span class="smcap lowercase">VI</span>.</td> <td>Come prendemmo il mare a Marsilia, e come si navicò sino a Cipri</td> <td class="pag"><a href="#cap6-2">47</a></td>
 </tr>
 <tr>
  <td class="cap"><span class="smcap lowercase">VII</span>.</td> <td>Di ciò che avvenne nel nostro soggiorno in Cipri</td> <td class="pag"><a href="#cap7-2">49</a></td>
 </tr>
 <tr>
  <td class="cap"><span class="smcap lowercase">VIII</span>.</td> <td>Dove si parla per inframmessa dei Soldani d’Oltremare</td> <td class="pag"><a href="#cap8-2">52</a></td>
 </tr>
 <tr>
  <td class="cap"><span class="smcap lowercase">IX</span>.</td> <td>Come ci ismovemmo di Cipri e venimmo in vista di Damiata in Egitto</td> <td class="pag"><a href="#cap9-2">55</a></td>
 </tr>
 <tr>
  <td class="cap"><span class="smcap lowercase">X</span>.</td> <td>Come si ferì alla terra contro lo sforzo de’ Saracini, e perchè questi fuggironsi e ci lasciarono Damiata</td> <td class="pag"><a href="#cap10-2">58</a></td>
 </tr>
 <tr>
  <td class="cap"><span class="smcap lowercase">XI</span>.</td> <td>Dell’obblio in che fu lasciata la grazia fattaci da Dio nel donarci Damiata</td> <td class="pag"><a href="#cap11-2">62</a></td>
 </tr>
 <tr>
  <td><span class="pagenum" id="Page_274">[274]</span></td>
 </tr>
 <tr>
  <td class="cap"><span class="smcap lowercase">XII</span>.</td> <td>Di ciò che avvenne sino a che stemmo a campo presso Damiata</td> <td class="pag"><a href="#cap12-2">66</a></td>
 </tr>
 <tr>
  <td class="cap"><span class="smcap lowercase">XIII</span>.</td> <td>Come movemmo da Damiata per a Babilonia secondo l’avviso malarioso del Conte d’Artese</td> <td class="pag"><a href="#cap13-2">70</a></td>
 </tr>
 <tr>
  <td class="cap"><span class="smcap lowercase">XIV</span>.</td> <td>Qui tocca il conto dello fiume meraviglioso d’Egitto che l’uomo dice Nilo</td> <td class="pag"><a href="#cap14-2">73</a></td>
 </tr>
 <tr>
  <td class="cap"><span class="smcap lowercase">XV</span>.</td> <td>Come ci arrestammo davanti il fiume di Rosetta, e di ciò che ’l Re vi dispose, e lo nuovo Almirante vi contrappose</td> <td class="pag"><a href="#cap15-2">75</a></td>
 </tr>
 <tr>
  <td class="cap"><span class="smcap lowercase">XVI</span>.</td> <td>Come la Petriera e gl’ingegni de’ Saracini, gittando il fuoco greco, abbruciassono due fiate i nostri Gatti incastellati</td> <td class="pag"><a href="#cap16-2">79</a></td>
 </tr>
 <tr>
  <td class="cap"><span class="smcap lowercase">XVII</span>.</td> <td>Qui conta del passaggio a guado del fiume di Rosetta</td> <td class="pag"><a href="#cap17-2">84</a></td>
 </tr>
 <tr>
  <td class="cap"><span class="smcap lowercase">XVIII</span>.</td> <td>Della battaglia che ne seguì oltre ’l fiume, ove fue morto il Conte d’Artese</td> <td class="pag"><a href="#cap18-2">85</a></td>
 </tr>
 <tr>
  <td class="cap"><span class="smcap lowercase">XIX</span>.</td> <td>Anche della battaglia e delle grandi cavallerie che vi fece Monsignore lo Re</td> <td class="pag"><a href="#cap19-2">90</a></td>
 </tr>
 <tr>
  <td class="cap"><span class="smcap lowercase">XX</span>.</td> <td>Come io, a buona compagnia, difendessi un ponticello perchè ’l Re non ne venisse accerchiato dai Saracini</td> <td class="pag"><a href="#cap20-2">94</a></td>
 </tr>
 <tr>
  <td class="cap"><span class="smcap lowercase">XXI</span>.</td> <td>Qui per inframmessa si conta de’ Beduini e di loro condizioni</td> <td class="pag"><a href="#cap21-2">100</a></td>
 </tr>
 <tr>
  <td class="cap"><span class="smcap lowercase">XXII</span>.</td> <td>Di ciò che avvenne dopo che ci fummo riparati agli alloggiamenti</td> <td class="pag"><a href="#cap22-2">102</a></td>
 </tr>
 <tr>
  <td class="cap"><span class="smcap lowercase">XXIII</span>.</td> <td>Come i Saracini fecero un nuovo Capitano, e come questi li dispose ad assaltare i nostri alloggiamenti</td> <td class="pag"><a href="#cap23-2">105</a></td>
 </tr>
 <tr>
  <td class="cap"><span class="smcap lowercase">XXIV</span>.</td> <td>Qui si conta lo assalto dato a tutte le nostre battaglie</td> <td class="pag"><a href="#cap24-2">108</a></td>
 </tr>
 <tr>
  <td class="cap"><span class="smcap lowercase">XXV</span>.</td> <td>Nel quale s’inframmette discorso delle varie genti d’arme del Soldano, e de’ suoi Cavalieri della Halcqua</td> <td class="pag"><a href="#cap25-2">114</a></td>
 </tr>
 <tr>
  <td class="cap"><span class="smcap lowercase">XXVI</span>.</td> <td>Come a Babilonia venne uno nuovo Soldano, e come entrò nell’oste nostra una fiera pistolenza</td> <td class="pag"><a href="#cap26-2">118</a></td>
 </tr>
 <tr>
  <td class="cap"><span class="smcap lowercase">XXVII</span>.</td> <td>Come per lo gran disagio della pistolenza il Re pose di torsi dalla via di Babilonia, e di alcune mie speciali incidenze</td> <td class="pag"><a href="#cap27-2">121</a></td>
 </tr>
 <tr>
  <td class="cap"><span class="smcap lowercase">XXVIII</span>.</td> <td>Qui conta del vano parlamento per pace fare tra ’l Re e ’l Soldano, e della nostra ritratta verso Damiata</td> <td class="pag"><a href="#cap28-2">121</a></td>
 </tr>
 <tr>
  <td class="cap"><span class="smcap lowercase">XXIX</span>.</td> <td>Ove si mette per conto la fazione e maniera come fu preso il buon santo Re</td> <td class="pag"><a href="#cap29-2">127</a></td>
 </tr>
 <tr>
  <td class="cap"><span class="smcap lowercase">XXX</span>.</td> <td>Come io fussi preso e condotto in fine di vita, e poi guarito per un beveraggio datomi da un buon Saracino</td> <td class="pag"><a href="#cap30-2">130</a></td>
 </tr>
 <tr>
  <td class="cap"><span class="smcap lowercase">XXXI</span>.</td> <td>Di quello avvenne dopo la mia guarigione, e come fui menato là dove erano le genti del Re</td> <td class="pag"><a href="#cap31-2">135</a></td>
 </tr>
 <tr>
  <td class="cap"><span class="smcap lowercase">XXXII</span>.</td> <td>Come fu menato il Trattato per la diliveranza del Re e nostra</td> <td class="pag"><a href="#cap32-2">138</a></td>
 </tr>
 <tr>
  <td><span class="pagenum" id="Page_275">[275]</span></td>
 </tr>
 <tr>
  <td class="cap"><span class="smcap lowercase">XXXIII</span>.</td> <td>Come appresso il Trattato si approdò alla nuova Albergheria del Soldano, e come gli Almiranti si giuraro contra di lui</td> <td class="pag"><a href="#cap33-2">143</a></td>
 </tr>
 <tr>
  <td class="cap"><span class="smcap lowercase">XXXIV</span>.</td> <td>Come i Cavalieri della Halcqua uccisono il Soldano di Babilonia</td> <td class="pag"><a href="#cap34-2">146</a></td>
 </tr>
 <tr>
  <td class="cap"><span class="smcap lowercase">XXXV</span>.</td> <td>Del male che ci avvenne dopo che ’l Soldano fue ucciso, e delle nuove convenenze giurate cogli Almiranti</td> <td class="pag"><a href="#cap35-2">148</a></td>
 </tr>
 <tr>
  <td class="cap"><span class="smcap lowercase">XXXVI</span>.</td> <td>Come fummo fatti scendere a valle sino a Damiata, e come questa fue resa ai Saracini</td> <td class="pag"><a href="#cap36-2">153</a></td>
 </tr>
 <tr>
  <td class="cap"><span class="smcap lowercase">XXXVII</span>.</td> <td>Come dopo lunga disputazione fummo finalmente diliverati di prigionia</td> <td class="pag"><a href="#cap37-2">155</a></td>
 </tr>
 <tr>
  <td class="cap"><span class="smcap lowercase">XXXVIII</span>.</td> <td>Qui conta come fu lealmente pagato il tanto del riscatto pattuito, e come femmo vela per Acri di Soria</td> <td class="pag"><a href="#cap38-2">158</a></td>
 </tr>
 <tr>
  <td class="cap"><span class="smcap lowercase">XXXIX</span>.</td> <td>Ove si fa incidenza per contare alquanti fatti che ci avvennero in Egitto e ch’erano stati intralasciati</td> <td class="pag"><a href="#cap39-2">161</a></td>
 </tr>
 <tr>
  <td class="cap"><span class="smcap lowercase">XXXX</span>.</td> <td>Di ciò che avvenne in Damiata alla buona Dama Madonna la Reina</td> <td class="pag"><a href="#cap40-2">164</a></td>
 </tr>
 <tr>
  <td class="cap"><span class="smcap lowercase">XXXXI</span>.</td> <td>Qui dice il conto come ’l Re sofferse disagio in nave, e come io ebbi in Acri molte tribolazioni</td> <td class="pag"><a href="#cap41-2">166</a></td>
 </tr>
 <tr>
  <td class="cap"><span class="smcap lowercase">XXXXII</span>.</td> <td>Come ’l Re tenne consiglio del ritornare in Francia, o del rimanere in Terra Santa, e come s’attenne al rimanere</td> <td class="pag"><a href="#cap42-2">168</a></td>
 </tr>
 <tr>
  <td class="cap"><span class="smcap lowercase">XXXXIII</span>.</td> <td>Come ’l Re tenne a suo spendio me e la mia bandiera sino al tempo di Pasqua a venire</td> <td class="pag"><a href="#cap43-2">174</a></td>
 </tr>
 <tr>
  <td class="cap"><span class="smcap lowercase">XXXXIV</span>.</td> <td>Di tre Imbasciate che vennero al Re in Acri</td> <td class="pag"><a href="#cap44-2">177</a></td>
 </tr>
 <tr>
  <td class="cap"><span class="smcap lowercase">XXXXV</span>.</td> <td>Nel quale si ritrae ciò che Frate Ivo il Bretone raccontò del Veglio della Montagna</td> <td class="pag"><a href="#cap45-2">181</a></td>
 </tr>
 <tr>
  <td class="cap"><span class="smcap lowercase">XXXXVI</span>.</td> <td>Come ’l buon Re ponesse condizioni di tregua ed alleanza cogli Almiranti contro il Soldano di Damasco, e come gli Almiranti sapessero non menarle a conchiusione</td> <td class="pag"><a href="#cap46-2">184</a></td>
 </tr>
 <tr>
  <td class="cap"><span class="smcap lowercase">XXXXVII</span>.</td> <td>Dove si fa incidenza per porre in conto ciò che i nostri Messaggeri ritrassono dei Tartarini e del loro Gran Re</td> <td class="pag"><a href="#cap47-2">187</a></td>
 </tr>
 <tr>
  <td class="cap"><span class="smcap lowercase">XXXXVIII</span>.</td> <td>Di alcuni Cavalieri stranii che vennero al Re a Cesarea, e di ciò ch’e’ feciono e di ciò ch’e’ raccontarono</td> <td class="pag"><a href="#cap48-2">195</a></td>
 </tr>
 <tr>
  <td class="cap"><span class="smcap lowercase">XXXXIX</span>.</td> <td>Delle nuove convenenze ch’io feci col Re appresso la Pasqua venuta, e delle Giustizie che vidi fare a Cesarea</td> <td class="pag"><a href="#cap49-2">198</a></td>
 </tr>
 <tr>
  <td class="cap"><span class="smcap lowercase">L</span>.</td> <td>Delle tregue ed alleanze cogli Almiranti d’Egitto contro il Soldano di Damasco, le quali tuttavia non approdaro a compimento, e di ciò che avvenne sotto Giaffa</td> <td class="pag"><a href="#cap50-2">201</a></td>
 </tr>
 <tr>
  <td><span class="pagenum" id="Page_276">[276]</span></td>
 </tr>
 <tr>
  <td class="cap"><span class="smcap lowercase">LI</span>.</td> <td>Ove si conta per inframmessa del buon Conte di Giaffa Messer Gualtieri di Brienne, delle sue cavallerie, e della sua pietosa morte</td> <td class="pag"><a href="#cap51-2">205</a></td>
 </tr>
 <tr>
  <td class="cap"><span class="smcap lowercase">LII</span></td> <td>Come si fu pace tra ’l Soldano di Damasco e gli Almiranti d’Egitto, e come noi non avemmo più con nissun di loro nè triegua, nè pace</td> <td class="pag"><a href="#cap52-2">210</a></td>
 </tr>
 <tr>
  <td class="cap"><span class="smcap lowercase">LIII</span>.</td> <td>Come i Turchi di Damasco vennero davanti Acri, e poi, partitisine, assalirono Saetta e la misero a distruzione</td> <td class="pag"><a href="#cap53-2">212</a></td>
 </tr>
 <tr>
  <td class="cap"><span class="smcap lowercase">LIV</span>.</td> <td>Come ’l buon Re s’astenesse dello andare a Gerusalemme a maniera di pellegrino</td> <td class="pag"><a href="#cap54-2">215</a></td>
 </tr>
 <tr>
  <td class="cap"><span class="smcap lowercase">LV</span>.</td> <td>Delle munizioni e difese che ’l Re fece a Giaffa ed a Saetta, e di ciò che avvenne nel frattempo</td> <td class="pag"><a href="#cap55-2">218</a></td>
 </tr>
 <tr>
  <td class="cap"><span class="smcap lowercase">LVI</span>.</td> <td>Come assalimmo la città di Belinas, e del pericolo nel quale fui capitanando la prima battaglia del Re</td> <td class="pag"><a href="#cap56-2">221</a></td>
 </tr>
 <tr>
  <td class="cap"><span class="smcap lowercase">LVII</span>.</td> <td>Del pellegrinaggio a Nostra Donna di Tortosa, e come avvenne che la Reina s’agginocchiasse davanti i miei camelotti</td> <td class="pag"><a href="#cap57-2">226</a></td>
 </tr>
 <tr>
  <td class="cap"><span class="smcap lowercase">LVIII</span>.</td> <td>Come ’l buon Re, saputa la morte di Madama sua Madre, accogliesse il pensiero di ritornare in Francia</td> <td class="pag"><a href="#cap58-2">229</a></td>
 </tr>
 <tr>
  <td class="cap"><span class="smcap lowercase">LIX</span>.</td> <td>Come col Re femmo vela per ritornare in Francia, e delle malenanze che c’incolsero presso Cipri</td> <td class="pag"><a href="#cap59-2">232</a></td>
 </tr>
 <tr>
  <td class="cap"><span class="smcap lowercase">LX</span>.</td> <td>Di ciò che vedemmo nell’Isola di Lampadusa, e di un bello miracolo di Nostra Donna di Valverde</td> <td class="pag"><a href="#cap60-2">240</a></td>
 </tr>
 <tr>
  <td class="cap"><span class="smcap lowercase">LXI</span>.</td> <td>Come finalmente scendemmo a porto di Yeres in terra di Provenza, e di ciò che ivi avvenne</td> <td class="pag"><a href="#cap61-2">242</a></td>
 </tr>
 <tr>
  <td class="cap"><span class="smcap lowercase">LXII</span>.</td> <td>Nel quale si ritrae come io mi scompagnassi dal buon Re, e come ponessi opera al maritaggio del Re di Navarra</td> <td class="pag"><a href="#cap62-2">246</a></td>
 </tr>
 <tr>
  <td class="cap"><span class="smcap lowercase">LXIII</span>.</td> <td>Come ’l buon Re si reggesse dopo ’l suo ritorno di Terra Santa, e come fusse troppo grande amadore di pace</td> <td class="pag"><a href="#cap63-2">247</a></td>
 </tr>
 <tr>
  <td class="cap"><span class="smcap lowercase">LXIV</span>.</td> <td>Come amasse lo onore di Dio e de’ Santi, e di altre sue sante costume</td> <td class="pag"><a href="#cap64-2">251</a></td>
 </tr>
 <tr>
  <td class="cap"><span class="smcap lowercase">LXV</span>.</td> <td>De’ buoni Stabilimenti ch’e’ fece, e del prò ritrattone dal Reame</td> <td class="pag"><a href="#cap65-2">254</a></td>
 </tr>
 <tr>
  <td class="cap"><span class="smcap lowercase">LXVI</span>.</td> <td>Come fusse largo ed allegro elemosiniere</td> <td class="pag"><a href="#cap66-2">259</a></td>
 </tr>
 <tr>
  <td class="cap"><span class="smcap lowercase">LXVII</span>.</td> <td>Come ’l Santo Re riprendesse la Croce maluriosamente, e come fusse condotto in fin di vita appresso Tunisi</td> <td class="pag"><a href="#cap67-2">261</a></td>
 </tr>
 <tr>
  <td class="cap"><span class="smcap lowercase">LXVIII</span>.</td> <td>De’ santi ed ultimi ammaestramenti ch’esso diede al figliuolo</td> <td class="pag"><a href="#cap68-2">263</a></td>
 </tr>
 <tr>
  <td class="cap"><span class="smcap lowercase">LXIX</span>.</td> <td>Della santa morte del Santo Re, e come fu poscia annoverato tra’ Confessori della Fede</td> <td class="pag"><a href="#cap69-2">267</a></td>
 </tr>
 <tr>
  <td class="cap"><span class="smcap lowercase">LXX</span>.</td> <td>Un’ultima parola sul caro e Santo mio Re</td> <td class="pag"><a href="#cap70-2">271</a></td>
 </tr>
</table>
<hr />
</div>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span>Questa Lezione fu recitata dall’A. in una tornata Accademica
nel 1840 circa, e poi stampata nel 1843.</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span>Queste cose furono da me in seguito più ampiamente sviluppate
nel discorso premesso al Glossario Etimologico Modenese.</p>
</div>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span>Alla lettera: <i>la Carlone a viso fiero</i>, ossia, compiendo la frase:
<i>la spada di Carlo dal viso fiero</i>.</p>
</div>

<div class="footnote" id="note4">
<p><span class="label"><a href="#tag4">4</a>.&nbsp;&nbsp;</span><i>All’impugnatura d’oro</i>, o com’altri vogliono, <i>d’oro puro</i>.</p>
</div>

<div class="footnote" id="note5">
<p><span class="label"><a href="#tag5">5</a>.&nbsp;&nbsp;</span>Cioè: <i>le vostre arme</i>, alla siciliana per <i>anime</i>.</p>
</div>

<div class="footnote" id="note6">
<p><span class="label"><a href="#tag6">6</a>.&nbsp;&nbsp;</span>Vedi <i>Journal des Savans. Octobre</i> 1816, p. 88 ecc. <i>Grammaire
Romane</i> ch. II, p. 26.</p>
</div>

<div class="footnote" id="note7">
<p><span class="label"><a href="#tag7">7</a>.&nbsp;&nbsp;</span>Effettivamente nello stesso anno 1843 io pubblicava il testo
rammendato del Vidale, e nel titoletto iniziale aggiungeva di
pubblicarlo per la prima volta su una copia estratta da un Codice
Laurenziano. Questa malaugurata frase <i>per la prima volta</i>
eccitava l’ira di M. F. Guessard, il quale aveva tre anni prima
dato fuori la Grammatichetta di Raimondo nella allora recente
ed a me ignota Collezione intitolata <i>Bibliothèque de l’École des
Chartes</i>, togliendola da un Ms. Parigino della Mazzarina. Questi
mi accusava di plagio, un Giornale Italiano aggravava le accuse,
e così finalmente mi vedeva costretto a dar fuori quella <i>Difesa</i>,
che è uscita in Modena in 4 Capitoli nei Tomi III e IV del Giornale
intitolato <i>Opuscoli Religiosi, Letterarii e Morali</i>.</p>
</div>

<div class="footnote" id="note8">
<p><span class="label"><a href="#tag8">8</a>.&nbsp;&nbsp;</span>L’esatta traduzione di questi tratti del Vidale è da vedersi
nella succitata <i>Difesa</i>, di cui il volgarizzamento della nostra
Grammatica Limosina forma appunto il 4. Capitolo.</p>
</div>

<div class="footnote" id="note9">
<p><span class="label"><a href="#tag9">9</a>.&nbsp;&nbsp;</span>Ed a questo tratto è luogo di dire come in lingua d’oil, <i>poote</i>,
non <i>poole</i>, era contrazione di <i>poosteiz</i>; per cui <i>hons de poote</i> si
chiamavano gli uomini liberi, <i>sui juris</i>, cioè che avevano podestà
di sè medesimi. Ecco pertanto come la voce <i>Potta</i>, pel Magistrato
che era detto <i>Potestas</i>, non era poi così singolare a noi
modenesi quanto taluni han voluto far credere, ed ecco ancora
come essa sarà stata contrazione, non di <i>podestà</i> ma di <i>podèsta</i>.
Per accertarsi poi come anche sotto i Cesari i Magistrati delle
minori Città si dicessero <i>Podestà</i>, si vedano Giuvenale al v. 100
della Satira X, Svetonio in Claudio al cap. 23 e Plinio al cap. 8
del lib. IX.</p>
</div>

<div class="footnote" id="note10">
<p><span class="label"><a href="#tag10">10</a>.&nbsp;&nbsp;</span>Si legge nella Preghiera alla Vergine. Rayn. T. 2 facc. 136.
</p>

<div class="poem"><div class="stanza">
<p class="i02">  E c’el non la ’n crees,</p>
<p class="i01">E don frut no manjes,</p>
<p class="i01">Ja no murira hom</p>
<p class="i01">Chi ames Nostre Don.</p>
</div></div>

<p>
cioè — E s’egli (Adamo) non ne la credesse, e del frutto non mangiasse,
già non morrebbe uomo che amasse Nostro Signore. — Da
questo <i>Don</i> vocalizzato avemmo <i>Donno</i>, per riscontro a <i>Donna</i>
quando, vale <i>Domina</i>, non <i>fœmina</i>. Così nell’antico poema su
Boezio:
</p>

<div class="poem"><div class="stanza">
<p class="i01"><i>Dona fo Boecis; corpo og bo e pro</i>,</p>
</div></div>

<p>
— Signore, cioè Patrizio, fu Boezio, corpo ebbe buono e prò — Da
questo <i>donz</i> uscì poi col solito aumento quel <i>dongione</i> che,
applicato a torre, valse torre maestra, o <i>dominicale</i>, nella quale
cioè si teneva il <i>Donno</i> od il Castellano.</p>
</div>

<div class="footnote" id="note11">
<p><span class="label"><a href="#tag11">11</a>.&nbsp;&nbsp;</span>In Occitanico <i>am</i> tutto solo fece l’officio di <i>ambo</i>: perciò,
<i>tug silh d’ams los regnatz</i>, significò tutti quelli d’ambi i regni.</p>
</div>

<div class="footnote" id="note12">
<p><span class="label"><a href="#tag12">12</a>.&nbsp;&nbsp;</span>Perchè ciò sia chiaro a ciascuno, bisognerà ch’esso rimonti
col pensiero a que’ tempi poveri, ne’ quali l’uso non ancora rinovatosi
dei cortili o cavedii lasciava i manieri dei liberi privi di
vuoti nel mezzo e senza palchi sovrapposti. Una lunga e spaziosa
camminata li attraversava, e quattro porte aperte in essa a riscontro,
due per ogni lato, menavano appunto alle quattro parti in che si
divideva tutta l’abitazione; rassomigliando così senza molta differenza
alla maggior parte dei presenti nostri <i>Casini di campagna</i>.
V. il Dialogo del Tasso intitolato: <i>Il Padre di famiglia.</i></p>
</div>

<div class="footnote" id="note13">
<p><span class="label"><a href="#tag13">13</a>.&nbsp;&nbsp;</span>Il discorso delle voci numerali mi fa sovvenire, e porre qui
per <i>fuor d’opera</i>, come Virgilio scrivesse nel X dell’Eneide <i>quam
quisque secat spem</i>, per <i>sequat</i>; dalla quale antica scrittura del
verbo vennero poi <i>sectores</i> e <i>secta</i> per <i>sequitores</i> et <i>sequuta</i>; che
però, stante lo scambio avvertito, il <i>sequior</i> latino sarà lo stesso
di quel <i>sector</i> comparativo di cui non si conosce il positivo, il
quale forse potrebbe essere stato non dissimile dal <i>sezzo</i> de’ Toscani
per <i>ultimo</i>, cioè per cosa al seguito e non mai principale.</p>
</div>

<div class="footnote" id="note14">
<p><span class="label"><a href="#tag14">14</a>.&nbsp;&nbsp;</span>L’antico Romano aveva avuto <i>mu</i> o <i>mi</i> per <i>ego</i>: ora avvertendo,
come fu già indicato superiormente, che la desinenza casuale
del possessivo o genitivo era in us od is (<i>ejus, hujus, illius,
istius, ipsius, cujus</i>) ne consegue che il pronome primitivo di persona
prima poteva lasciarsi intendere così: N. <i>mu</i> o <i>mi</i>: G. <i>mius</i>
o <i>mis</i>: D. <i>mii</i> (<i>mihi</i>): A. <i>me</i>. Siccome poi i pronomi possessivi di
forma aggiuntiva sogliono derivarsi appunto dal caso possessivo
del relativo pronome personale primitivo, così è che dal genitivo
<i>mius</i> o <i>mis</i>, usciva <i>mius</i> o <i>meus, mea, meum</i>, che tanto vale quanto
<i>di me</i> od <i>a me</i>. Dicasi il simigliante di <i>Tu</i> o <i>Ti</i>, che avrà fatto:
N. <i>Tu</i> o <i>Ti</i>: G. <i>Tuus</i> o <i>Tius</i> o <i>Tis</i>: D. <i>Tii</i> (<i>Tibi</i>): A. <i>Te</i>, e di <i>Su</i>
o <i>Si</i> che si sarà svolto in N. <i>Su</i> o <i>Si</i>: G. <i>Suus</i> o <i>Sius</i> o <i>Sis</i>: Dat.
<i>Sii</i> (<i>Sibi</i>): A. <i>Se</i>. Dai casi genitivi de’ quali avevamo poi <i>Tius</i>, o
<i>Tuus, tua, tuum</i> (di Te o a Te) e <i>Sius</i> o <i>Suus, sua, suum</i>, (<i>di sè</i> o
<i>a sè</i>). Una prova poi che i possessivi personali escono dai genitivi
dei loro pronomi primitivi, l’abbiamo dal rustico <i>cuius, cuia,
cuium</i>, conservatoci da Virgilio nelle Ecloghe, e che esce evidentemente
dal genitivo <i>cujus</i>, di <i>qui, quae, quod</i>.</p>
</div>

<div class="footnote" id="note15">
<p><span class="label"><a href="#tag15">15</a>.&nbsp;&nbsp;</span>Quest’uso trova però le sue ragioni nelle voci <i>lui</i> o <i>lei</i>, che
regolarmente avrebbero dovuto designare soltanto i regimi indiretti
di <i>egli</i> e di <i>ella</i>, sebbene poi in fatto, massime ne’ dialetti
nostri, servissero e servano per tutti i casi, movendo allora per
aferesi non dalla forma comune <i>eille</i> od <i>ille</i> ma dalla composta
<i>eillus</i> (od <i>eille-is</i>) <i>eilla</i> (<i>eille-ea</i>) <i>eillud</i> (od <i>eille-id</i>). <i>Lui</i> e <i>lei</i> si trovano
anche in altri romanzi dopo i verbi come forme speciali del
caso attributivo, e quindi non bisognose di segnacaso, giacchè il
dativo comune a tutti i generi <i>illi</i> od <i>illii</i> sembra che nel volgare,
per distinzione e per ricordo del genitivo <i>illius</i> si pronunciasse
più chiusamente <i>illui</i> nel maschile, rimanendo <i>illei</i>, (da <i>ille-ei</i>) pel
femminile. Leggiamo infatti in lingua d’oc: (Adelaide di Porcairague.)
</p>

<div class="poem"><div class="stanza">
<p class="i01"><i>Vas Narbona portats lai</i></p>
<p class="i01"><i>Ma chanson ab la fenida</i></p>
<p class="i01"><i>Lei cui jois e jovens guida.</i></p>
</div></div>

<p>
cioè — Verso Narbona portate là la mia Canzone, colla Licenza,
a lei cui gioia e giovinezza guida.
</p>

<p class="indr">
(<span class="smcap">Ponzio di Capodoglio</span>:)
</p>

<div class="poem"><div class="stanza">
<p class="i01"><i>Mas liey non cal si m peri, per qu’ieu no m duolh.</i></p>
</div></div>

<p>
cioè — Ma a lei non cale se mi perde, per che io non me ne dolgo.
</p>

<p class="indr">
(<span class="smcap">Il Monaco di Fossano</span>:)
</p>

<div class="poem"><div class="stanza">
<p class="i01"><i>Cais que non tanh selui chan mi trobars</i></p>
<p class="i01"><i>Cui ten estreg vera religios.</i></p>
</div></div>

<p>
cioè — quasichè non convenga <i>a colui</i> canto nè trovare cui tiene
istretto vera religione.
</p>

<p>
Così presso i nostri ducentisti, e specialmente presso Guittone
d’Arezzo, fu della forma <i>vo-i</i>, dall’antico <i>vois</i> (<i>vobis</i>) che valse
senz’altro <i>a voi</i>; e di <i>no-i</i> che anche in Dante non provenne da
<i>nos</i>, ma da <i>nois</i> (<i>nobis</i>.)
</p>

<div class="poem"><div class="stanza">
<p class="i01">Per grazia fa <i>noi</i> grazia che disvele</p>
<p class="i01">A lui la bocca tua....</p>
<p class="i01">Non è l’affezion mia tanto profonda</p>
<p class="i01">Che basti a render <i>voi</i> grazia per grazia.</p>
</div></div>
</div>

<div class="footnote" id="note16">
<p><span class="label"><a href="#tag16">16</a>.&nbsp;&nbsp;</span>Come <i>lui</i>, che può anche considerarsi metatesi di <i>illius</i>, e
che doveva rappresentare soltanto i regimi d’<i>egli</i>, passò, secondo
si disse, nei nostri dialetti a far insieme gli uffici di soggetto,
così fu di <i>loro</i>, che uscito dall’<i>illorum</i> latino reso comune a tutti
i generi, valse prima <i>d’elli</i> e <i>d’elle</i>, poi <i>ad elli</i> e <i>ad elle</i>, e finalmente
<i>eglino</i> ed <i>elleno</i> senza bisogno di segnacasi: talchè sembrò
mutarsi in una forma di pronome possessivo proprio della persona
terza determinata, ma non presente, completando le relazioni
di possesso significate da <i>mio, tuo</i> e <i>suo</i>. Questa proprietà fe’ sì
che Dante, il quale avea creato <i>immiarsi</i> e <i>intuarsi</i>, potè creare
anche <i>inluiarsi</i>.</p>
</div>

<div class="footnote" id="note17">
<p><span class="label"><a href="#tag17">17</a>.&nbsp;&nbsp;</span>La legge del rovesciamento era spontanea nelle lingue ad
antefissi succedenti a lingue a suffissi. Io ho discorso su ciò altrove
ampiamente: basterò quindi l’accennare che il latino <i>inter-im</i>
diventa il volgare <i>mentre</i>, l’<i>inter-dum</i> od <i>inter-dom</i>, <i>domentre</i>;
che l’<i>ipse-met</i> prendendo forma superlativa in <i>ipsumus-met</i>,
si fa <i>metipsumus</i>, o <i>medesimo</i>, cioè <i>istessissimo</i>: che l’<i>unus-quisque</i>
diventa <i>quisquunus</i> o <i>ciascuno</i>; <i>parum-per</i> o <i>paucum-per</i>, <i>per
poco</i>: <i>postidea, dappoi</i>; e che l’<i>ul-tra</i> e <i>ci-tra</i> passa nel dialetto
patrio a <i>tra-là</i> e <i>tra-chè</i>.</p>
</div>

<div class="footnote" id="note18">
<p><span class="label"><a href="#tag18">18</a>.&nbsp;&nbsp;</span>V. il Vol. I delle mie <i>Lez. Accad</i>. a facc. 221, 222.</p>
</div>

<div class="footnote" id="note19">
<p><span class="label"><a href="#tag19">19</a>.&nbsp;&nbsp;</span>Non ommetto però di avvertire come la voce an-co venga originata
per altri da ἄν e da <i>hoc</i> quasi che, riferendosi a quantità,
misura ecc. valga quanto <i>ad hoc</i>, e riferendosi a tempo quanto
<i>ad huc. Unquanco</i> sarebbe <i>adhuc unquam</i>, ed ancora, <i>ad hanc
horam</i>.</p>
</div>

<div class="footnote" id="note20">
<p><span class="label"><a href="#tag20">20</a>.&nbsp;&nbsp;</span>Ed ecco, in questa frase italiana l’altrui, chiaramente l’articolo
venire dal pronome di cui conserva il valore stesso.</p>
</div>

<div class="footnote" id="note21">
<p><span class="label"><a href="#tag21">21</a>.&nbsp;&nbsp;</span>Ciò accade similmente presso noi, in ispezialtà quando l’atto
comandativo viene preceduto da una negazione, la quale minorando
la rattezza del comando, o lo oscura, o lascia incerta l’intenzion
personale della proposizione. Diciamo perciò, <i>ama la gloria,
temi la vergogna</i>, e: <i>non amare la gloria, non temer la vergogna</i>.</p>
</div>

<div class="footnote" id="note22">
<p><span class="label"><a href="#tag22">22</a>.&nbsp;&nbsp;</span>Partì da Gionville per l’Egitto dopo la Pasqua del 1248. Partì
da Acri per la Francia dopo la Pasqua del 1255, e così stette assente
sette anni. I <i>sei interi</i> si riferiscono dunque, non alla assenza,
ma alla <i>compagnia</i> col Re. Entrò esso al soldo del Re solo in Cipri.</p>
</div>

<div class="footnote" id="note23">
<p><span class="label"><a href="#tag23">23</a>.&nbsp;&nbsp;</span>Dirà altrove che la sua compagnia col Re è durata 22 anni:
e così dal 1248 al 1270, anno in che il Re santo morì.</p>
</div>

<div class="footnote" id="note24">
<p><span class="label"><a href="#tag24">24</a>.&nbsp;&nbsp;</span>Fu posto tra i Santi, e non tra i Martiri, da Papa Bonifacio
VIII nel 1297.</p>
</div>

<div class="footnote" id="note25">
<p><span class="label"><a href="#tag25">25</a>.&nbsp;&nbsp;</span>Questi nacque nel 1244, e morì di sedici anni nel 1260.</p>
</div>

<div class="footnote" id="note26">
<p><span class="label"><a href="#tag26">26</a>.&nbsp;&nbsp;</span>Al tempo del buon Re la Scozia, affatto indipendente dall’Inghilterra,
era sottoposta alla discendenza de’ suoi antichi Re,
e gli Scozzesi si aveano per più rozzi di quello non fossero gli
Anglo-Normanni.</p>
</div>

<div class="footnote" id="note27">
<p><span class="label"><a href="#tag27">27</a>.&nbsp;&nbsp;</span>Gli antichi Cristiani chiamavanlo il <i>Malo</i> o l’<i>Avversario</i>;
<i>Maufez</i>, o il <i>Facimale</i>, gli antichi Francesi; i moderni <i>Diantre</i> per
non dire <i>Diable</i>: noi per lo stesso motivo <i>Diacine</i>; <i>Avversiere</i>.</p>
</div>

<div class="footnote" id="note28">
<p><span class="label"><a href="#tag28">28</a>.&nbsp;&nbsp;</span><i>La bocca dello stomaco</i> per tutto lo <i>stomaco</i>, sicchè <i>fredda
forcella</i> è quanto <i>stomaco debole</i>.</p>
</div>

<div class="footnote" id="note29">
<p><span class="label"><a href="#tag29">29</a>.&nbsp;&nbsp;</span>I lebbrosi si dicevano <i>miselli</i>, o miserabili, per antonomasia,
e <i>misellarie</i> i lazzaretti, o spedali spartati che li accoglievano.</p>
</div>

<div class="footnote" id="note30">
<p><span class="label"><a href="#tag30">30</a>.&nbsp;&nbsp;</span>Il nostro Guitto d’Arezzo fece sua questa parità nelle Rime, II, 7.</p>
</div>

<div class="footnote" id="note31">
<p><span class="label"><a href="#tag31">31</a>.&nbsp;&nbsp;</span><i>Ladre</i> in antico francese risponde anche a <i>mesel</i> o <i>mezeau</i>,
cioè a <i>mizello</i>; e però nel nostro volgare <i>cosa ladra</i>, o <i>ladronaja</i>
può valere cosa bruttissima e ributtante.</p>
</div>

<div class="footnote" id="note32">
<p><span class="label"><a href="#tag32">32</a>.&nbsp;&nbsp;</span>Questo Maestro Roberto, che morì intorno il 1270, fondò in
Parigi il Collegio che dal suo nome venne detto <i>di Sorbona</i>.</p>
</div>

<div class="footnote" id="note33">
<p><span class="label"><a href="#tag33">33</a>.&nbsp;&nbsp;</span><i>Parlar consiglio</i> od <i>a consiglio</i>, vale in credenza, ed a modo
di chi consiglia segretamente.</p>
</div>

<div class="footnote" id="note34">
<p><span class="label"><a href="#tag34">34</a>.&nbsp;&nbsp;</span>Qui <i>prode uomo</i>, non vale soltanto uomo prode o valente di
sua persona, ma uomo religioso, prudente e valente di suo intendimento,
insomma <i>probo-uomo; probus vir</i>. V. du Cange alla
voce <i>Probi homines</i>.</p>
</div>

<div class="footnote" id="note35">
<p><span class="label"><a href="#tag35">35</a>.&nbsp;&nbsp;</span>«Non probatur largitas, si quod alteri largitur, alteri extorqueat,
si injuste quaerat, et juste dispensandum putet.» S. Ambrogio,
l. I. de Offic. cap. 30.</p>
</div>

<div class="footnote" id="note36">
<p><span class="label"><a href="#tag36">36</a>.&nbsp;&nbsp;</span>Stoffa fatta di pelo di cammello, e che più grossolana dicevasi
<i>cammellotto</i>.</p>
</div>

<div class="footnote" id="note37">
<p><span class="label"><a href="#tag37">37</a>.&nbsp;&nbsp;</span>Al Re Santo successe il figliuolo Filippo l’ardito, a questi
Filippo il Bello, a cui Luigi il Caparbio. In quanto a Re Tebaldo
di Navarra, esso era genero, non figliuolo di San Luigi, avendone
sposato la figliuola Isabella.</p>
</div>

<div class="footnote" id="note38">
<p><span class="label"><a href="#tag38">38</a>.&nbsp;&nbsp;</span>Cioè: della linea di confine.</p>
</div>

<div class="footnote" id="note39">
<p><span class="label"><a href="#tag39">39</a>.&nbsp;&nbsp;</span>Il 25 Aprile 1215.</p>
</div>

<div class="footnote" id="note40">
<p><span class="label"><a href="#tag40">40</a>.&nbsp;&nbsp;</span>Accenna alle processioni istituite in tal giorno da S. Gregorio
Magno per occasione della fiera pestilenza, che desolò Roma, le
quali sono anche volgarmente dette <i>Cruces nigrae</i>, quoniam in
signum mœroris ex tanta hominum strage, et in signum pœnitentiæ,
homines nigris vestibus induebantur, et Cruces et altaria
nigris pannis velabantur.</p>
</div>

<div class="footnote" id="note41">
<p><span class="label"><a href="#tag41">41</a>.&nbsp;&nbsp;</span>Il primo giorno di Decembre del 1226, non avendo anche
compito 12 anni, e ciò per la morte avvenuta in quell’anno di suo
padre Luigi VIII figlio di Filippo l’Augusto.</p>
</div>

<div class="footnote" id="note42">
<p><span class="label"><a href="#tag42">42</a>.&nbsp;&nbsp;</span>La non men famosa che bella Bianca di Castiglia.</p>
</div>

<div class="footnote" id="note43">
<p><span class="label"><a href="#tag43">43</a>.&nbsp;&nbsp;</span>Questi è quel Conte Tebaldo di Sciampagna che, al dire di
taluno, in Bianca di Castiglia riverì la Regina ed amò la Dama,
sicchè potè lasciarne scritto un cronista:
</p>

<div class="poem"><div class="stanza">
<p class="i01">Malates paroles en dist on</p>
<p class="i01">Comme d’Isot et de Tristan.</p>
</div></div>
</div>

<div class="footnote" id="note44">
<p><span class="label"><a href="#tag44">44</a>.&nbsp;&nbsp;</span>Questa pace fu fermata nel 1242. 1 possessori di <i>feudo d’usbergo</i>,
lo vestivano a 21 anni, cioè quando avevan raggiunta la
maggiore età; dunque il n. a. sarà nato intorno il 1222.</p>
</div>

<div class="footnote" id="note45">
<p><span class="label"><a href="#tag45">45</a>.&nbsp;&nbsp;</span>La malattia del Re vien riferita all’anno 1243. I preparativi
della Crociata durarono poi per più anni.</p>
</div>

<div class="footnote" id="note46">
<p><span class="label"><a href="#tag46">46</a>.&nbsp;&nbsp;</span>Il n. a. s’era sposato giovinetto nel 1340 ad Alice sorella
d’Errico Conte di Gran Prato, e ne avea avuto due figliuoli prima
del suo passaggio per la Guerra Santa.</p>
</div>

<div class="footnote" id="note47">
<p><span class="label"><a href="#tag47">47</a>.&nbsp;&nbsp;</span>Si veda il Serventese di Guglielmo di Muro. Ray. Choix ec.
T. V. f. 803 ove tra l’altre cose si dice ai Crocesignati:
</p>

<div class="poem"><div class="stanza">
<p class="i02">  Però ciascuno guardi come v’andrà guarnito,</p>
<p class="i01">Perchè Dio non vuole che coll’altrui guernimento,</p>
<p class="i01">Di che altri a torto sia stato spossessato,</p>
<p class="i01">Là passi null’uomo senza farne innanti soddisfazione.</p>
<p class="i01">Perch’io non credo che a tal uomo prometta</p>
<p class="i01">Dio suo regno nè che suo amor gli doni,</p>
<p class="i01">Sebbene là vada con arco e con saette</p>
<p class="i01">Perchè il soldo che prende supera il suo guiderdone.</p>

</div><div class="stanza">
<p class="i02">  Non credo già da Dio bene accolto,</p>
<p class="i01">Quel ricco che passi con li altrui doni,</p>
<p class="i01">Nè quegli che a torto ha li suoi spogliati,</p>
<p class="i01">O fa rubare per quell’occasione.</p>
<p class="i01">Perchè Dio sa tutto che porta nella sua bisaccia,</p>
<p class="i01">E se con torti va, travagliasi in vano,</p>
<p class="i01">Chè Dio vuol cuor fino con volontà netta</p>
<p class="i01">E che l’uomo passi per Lui, non per doni.</p>
</div></div>
</div>

<div class="footnote" id="note48">
<p><span class="label"><a href="#tag48">48</a>.&nbsp;&nbsp;</span>Beatrice figlia di Stefano Conte di Borgogna e di Auxonne.</p>
</div>

<div class="footnote" id="note49">
<p><span class="label"><a href="#tag49">49</a>.&nbsp;&nbsp;</span>L’Ordine Cisterciense.</p>
</div>

<div class="footnote" id="note50">
<p><span class="label"><a href="#tag50">50</a>.&nbsp;&nbsp;</span><i>Gioiello</i> è piccolo e caro dono.</p>
</div>

<div class="footnote" id="note51">
<p><span class="label"><a href="#tag51">51</a>.&nbsp;&nbsp;</span>Al rostro, od a prua.</p>
</div>

<div class="footnote" id="note52">
<p><span class="label"><a href="#tag52">52</a>.&nbsp;&nbsp;</span>Nell’Aprile del 1249.</p>
</div>

<div class="footnote" id="note53">
<p><span class="label"><a href="#tag53">53</a>.&nbsp;&nbsp;</span>Odone Vescovo di Tusculo.</p>
</div>

<div class="footnote" id="note54">
<p><span class="label"><a href="#tag54">54</a>.&nbsp;&nbsp;</span>Se <i>Funda</i> si trova usato per <i>Borsa</i> dai neolatini, donde la
<i>fonda</i> de’ nostri antichi per <i>crumena</i> (ora ristretta a denotare la
custodia delle pistole), è certo altresì che presso i Saracini <i>Alfondiga</i>
valse ciò che presso noi il <i>Mercato</i>, o la <i>Borsa dei Mercanti</i>.
Di qui il nostro <i>Fondaco</i>, il franzese <i>fondics</i>, così spiegato
nell’Itinerario Turcico — Les Fondics sont Magazins ou se serrent
les marchandises qui sont apportées des Indes et de Perse par la
voie d’Alep..... les Marchands y logent aussi — Il <i>fondachiere</i> od
il <i>fondacaio</i> de’ nostri trecentisti risponde dunque al <i>fundicarius</i>
od al <i>fundegarius</i> delle Carte anteriori Siciliane o Marsigliesi.</p>
</div>

<div class="footnote" id="note55">
<p><span class="label"><a href="#tag55">55</a>.&nbsp;&nbsp;</span><i>Liverare</i> per <i>abbandonare</i>, usato nel Volgarizzamento delle
Decadi di Livio ed altrove.</p>
</div>

<div class="footnote" id="note56">
<p><span class="label"><a href="#tag56">56</a>.&nbsp;&nbsp;</span>Guido di Puglia Patriarca di Gerusalemme.</p>
</div>

<div class="footnote" id="note57">
<p><span class="label"><a href="#tag57">57</a>.&nbsp;&nbsp;</span>Giovanni di Brienne Re di Gerusalemme prese Damiata nel
Novembre del 1219.</p>
</div>

<div class="footnote" id="note58">
<p><span class="label"><a href="#tag58">58</a>.&nbsp;&nbsp;</span>Il Signore di du Cange scrive a questo luogo — Le mot de
<i>Bordel</i>, pour designer un lieu infame, <i>lupanar</i>, vient de ce qu’ordinairement
les garces et autres gens de cette farine habitoient
les petites maisons, qu’en vieux langage François on nommoit
<i>bordels</i>, du diminutif de <i>Borde</i>, qui signifie <i>maison</i>; et probablement
a esté emprunté du <i>Bord</i> des Saxons-Anglois, ou ce mot a
la même signification. — </p>
</div>

<div class="footnote" id="note59">
<p><span class="label"><a href="#tag59">59</a>.&nbsp;&nbsp;</span>Così per <i>Cerusici</i> ha Ser Zucchero Bencivenni nel suo Volgarizzamento
di Rasis.</p>
</div>

<div class="footnote" id="note60">
<p><span class="label"><a href="#tag60">60</a>.&nbsp;&nbsp;</span>Si legge nell’Itinerario Gerosolimitano: — Haec Babilonia
non est illa quae fuit secus fluvium Chobar, sed dicitur Babylonia
Ægypti, quae parvo dividitur intervallo a Chayro. Itaque non
duas faciunt civitates, sed unam cujus pars altera dicitur Chayrum,
altera Babilonia, et ipsa tota, nomine composito, Chayrum — Babilonia
appellatur. — Et creditur quod olim fuerit nuncupata Memphis,
deinde Babilonia, et tandem Chayrum.</p>
</div>

<div class="footnote" id="note61">
<p><span class="label"><a href="#tag61">61</a>.&nbsp;&nbsp;</span>Nel Decembre del 1849.</p>
</div>

<div class="footnote" id="note62">
<p><span class="label"><a href="#tag62">62</a>.&nbsp;&nbsp;</span>Altri: Facradino, o Farcardino.</p>
</div>

<div class="footnote" id="note63">
<p><span class="label"><a href="#tag63">63</a>.&nbsp;&nbsp;</span>Il 20 Gennaio 1250.</p>
</div>

<div class="footnote" id="note64">
<p><span class="label"><a href="#tag64">64</a>.&nbsp;&nbsp;</span>Cioè: che si carica girando una manivella.</p>
</div>

<div class="footnote" id="note65">
<p><span class="label"><a href="#tag65">65</a>.&nbsp;&nbsp;</span><i>Ma che</i> pur che, soltanto che: e qui: pur ch’egli dicesse il
vero.</p>
</div>

<div class="footnote" id="note66">
<p><span class="label"><a href="#tag66">66</a>.&nbsp;&nbsp;</span>Il testo ha <i>à grant erre</i>, cioè: a grande anda od a grand’andare.
Si poteva anche tradurre: a grande aìna, od agina.</p>
</div>

<div class="footnote" id="note67">
<p><span class="label"><a href="#tag67">67</a>.&nbsp;&nbsp;</span>Il dì 8 Febbraio 1250.</p>
</div>

<div class="footnote" id="note68">
<p><span class="label"><a href="#tag68">68</a>.&nbsp;&nbsp;</span>Cavallo cui sien mozzate le orecchie e la coda.</p>
</div>

<div class="footnote" id="note69">
<p><span class="label"><a href="#tag69">69</a>.&nbsp;&nbsp;</span>Muta croce in <i>creffa</i>, siccome noi sogliam mutare Dio, Cristo,
Madonna ecc. in Bio, Crispo, Madosca ecc. per reverenza de’ sacri
nomi.</p>
</div>

<div class="footnote" id="note70">
<p><span class="label"><a href="#tag70">70</a>.&nbsp;&nbsp;</span>Allora.</p>
</div>

<div class="footnote" id="note71">
<p><span class="label"><a href="#tag71">71</a>.&nbsp;&nbsp;</span>Il testo ha <i>Bahairiz</i>, o forse era da tradurre <i>Giannizzeri</i>.
Il Sire di Vi’lerval parlando di loro, li chiama <i>les Esclaves du
Soudan</i>. Di qui uscì la tremenda Milizia de’ Mamalucchi.</p>
</div>

<div class="footnote" id="note72">
<p><span class="label"><a href="#tag72">72</a>.&nbsp;&nbsp;</span>Almirante od Ammiraglio, rende, secondo Guglielmo di Tiro,
il Saracinesco <i>Al-Emir</i>, che vuol dire: <i>Il Signore</i>.</p>
</div>

<div class="footnote" id="note73">
<p><span class="label"><a href="#tag73">73</a>.&nbsp;&nbsp;</span>Armenia, donde <i>ermellino</i> pel piccol sorcio d’Armenia.</p>
</div>

<div class="footnote" id="note74">
<p><span class="label"><a href="#tag74">74</a>.&nbsp;&nbsp;</span>Tali verghe erano insegna di Magistratura eminente, e di Officio
Palatino anche presso gl’Imperatori d’Oriente.</p>
</div>

<div class="footnote" id="note75">
<p><span class="label"><a href="#tag75">75</a>.&nbsp;&nbsp;</span>Il 5 Aprile 1250.</p>
</div>

<div class="footnote" id="note76">
<p><span class="label"><a href="#tag76">76</a>.&nbsp;&nbsp;</span>I Turbanti.</p>
</div>

<div class="footnote" id="note77">
<p><span class="label"><a href="#tag77">77</a>.&nbsp;&nbsp;</span>Federico II, che era stato coronato Re di Gerusalemme, e
teneva alquante piazze forti di quel Reame.</p>
</div>

<div class="footnote" id="note78">
<p><span class="label"><a href="#tag78">78</a>.&nbsp;&nbsp;</span><i>Ricco uomo</i> è quanto Barone.</p>
</div>

<div class="footnote" id="note79">
<p><span class="label"><a href="#tag79">79</a>.&nbsp;&nbsp;</span><i>Pullani</i> erano detti i nati da padre Siriano e da donna Franca,
o viceversa, quasi <i>pullati</i>, e non aventi puro sangue, ma misto.</p>
</div>

<div class="footnote" id="note80">
<p><span class="label"><a href="#tag80">80</a>.&nbsp;&nbsp;</span>Ciò è a dire: ch’io farò passare alle mani loro tutto il mio
tesoro.</p>
</div>

<div class="footnote" id="note81">
<p><span class="label"><a href="#tag81">81</a>.&nbsp;&nbsp;</span>24 giugno 1250.</p>
</div>

<div class="footnote" id="note82">
<p><span class="label"><a href="#tag82">82</a>.&nbsp;&nbsp;</span>Cioè a quella del 1251.</p>
</div>

<div class="footnote" id="note83">
<p><span class="label"><a href="#tag83">83</a>.&nbsp;&nbsp;</span>I Cristiani di Terra Santa potevano temere principalmente dagli
Emiri d’Egitto, e dal Soldano di Damasco. Ora ciascuna di queste
due parti ne sollecitava l’alleanza per opprimere l’altra. Per
tutto il lungo tempo speso nel doppio negoziato, era quindi nell’interesse
de’ Saracini di lasciare in pace il Re Luigi, ed i Baroni
d’Oltremare. Da ciò, meglio che dalle stremate forze de’ Cristiani
d’Oriente, dipese ch’esso Re potè compirvi le opere di
difesa che qui in seguito si descriveranno.</p>
</div>

<div class="footnote" id="note84">
<p><span class="label"><a href="#tag84">84</a>.&nbsp;&nbsp;</span>Norvegia?</p>
</div>

<div class="footnote" id="note85">
<p><span class="label"><a href="#tag85">85</a>.&nbsp;&nbsp;</span>Ciò accadde intorno al 1244.</p>
</div>

<div class="footnote" id="note86">
<p><span class="label"><a href="#tag86">86</a>.&nbsp;&nbsp;</span>Si possono vedere le Poesie del Beato Iacopone da Todi, e
segnatamente le così dette <i>Satire</i>.</p>
</div>

<div class="footnote" id="note87">
<p><span class="label"><a href="#tag87">87</a>.&nbsp;&nbsp;</span>Aprile 1255.</p>
</div>

<div class="footnote" id="note88">
<p><span class="label"><a href="#tag88">88</a>.&nbsp;&nbsp;</span>Bianca figlia di Re Filippo l’Ardito e sorella di Re Filippo
il Bello, sposatasi a Rodolfo Duca d’Austria, e poi Re di Boemia
figlio primogenito dello Imperatore Alberto I. Il maritaggio
accadde correndo l’anno 1300.
</p>

<p>
L’Autore morì a quanto pare nel 1317 o nel 1318 avendo poco
meno di cent’anni, ed ultimò la Storia presente nei primi anni
del Secolo XIV.</p>
</div>

<div class="footnote" id="note89">
<p><span class="label"><a href="#tag89">89</a>.&nbsp;&nbsp;</span>Nel 1268.</p>
</div>

<div class="footnote" id="note90">
<p><span class="label"><a href="#tag90">90</a>.&nbsp;&nbsp;</span>Il 25 Agosto 1270 a ora di nona.</p>
</div>

<div class="footnote" id="note91">
<p><span class="label"><a href="#tag91">91</a>.&nbsp;&nbsp;</span>Fu santificato da Papa Bonifacio VIII nel 1297.</p>
</div>

<div class="footnote" id="note92">
<p><span class="label"><a href="#tag92">92</a>.&nbsp;&nbsp;</span>Se quì è parola di Luigi <i>Utino</i> (che tanto può valere <i>Pervicace</i>,
quanto <i>Altero</i>) questa voce <i>figliuolo</i> dovrà intendersi usata
per discendente; giacchè esso era invece pronipote di San Luigi,
e fu detto Re di Navarra nel 1307, e Re di Francia dopo la morte
del padre suo Filippo il Bello, avvenuta l’anno 1314.</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

<div lang='en' xml:lang='en'>
<div style='display:block; margin-top:4em'>*** END OF THE PROJECT GUTENBERG EBOOK <span lang='it' xml:lang='it'>LA SESTA CROCIATA</span> ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away&#8212;you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &#8226; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &#8226; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &#8226; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &#8226; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>
</div>
</body>
</html>
